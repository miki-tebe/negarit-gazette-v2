---
title: አዋጅ ቁጥር ፲፰/፲፱፻፹፰
---

# ለብሔራዊ የማዳበሪያ ፕሮጀክት ማስፈፀሚያ ከዓለም ዓቀፍ የልማት ማኅበር ብድር ለማግኘት የተፈረመውን የብድር ስምምነት ለማጽደቅ የወጣ አዋጅ

ለብሔራዊ የማዳበሪያ ፕሮጀክት ማስፈጸሚያ የሚውል መጠኑ ኤስ-ዲ-አር ፹፪ ሚሊዮን ፱፻ ሺህ (ሰማንያ ሁለት ሚሊዮን ዘጠኝ መቶ ሺህ ኤስ-ዲ.አር) ወይም ፩፻፳ ሚሊዮን (አንድ መቶ ሃያ ሚሊዮን) የአሜሪካን ዶላር የሆነ ገንዘብ የሚያስገኘው የብድር ስምምነት በኢትዮጵያ ፌዴራላዊ ዲሞክራሲያዊ ሪፐብሊክ እና በዓለም አቀፍ የልማት ማኅበር መካከል እ.ኤ.አ ሴፕቴምበር ፳፱ ቀን ፲፱፻፺፭ በዋሽንግተን ዲ.ሲ. የተፈረመ በመሆኑ ፤

ይህንን የብድር ስምምነት የኢትዮጵያ ፌዴራላዊ ዲሞክራሲያዊ ሪፐብሊክ የህዝብ ተወካዮች ምክር ቤት ያፀደቀው ስለሆነ፤ በህገመንግሥቱ አንቀጽ ፶፭ ፲፪ መሠረት የሚከተለው ታውጇል ።

#### ፩. አጭር ርዕስ

ይህ አዋጅ “ለብሔራዊ የማዳበሪያ ፕሮጀክት ማስፈፀሚያ ከዓለም ዓቀፍ የልማት ማኅበር ብድር ለማግኘት የተፈረመውን የብድር ስምምነት ለማጽደቅ የወጣ አዋጅ ቁጥር ፲፰ ፲፱፻፹፰” ተብሎ ሊጠቀስ ይችላል ።

#### ፪· ትርጓሜ

በዚህ አዋጅ ውስጥ “የብድር ስምምነት” ማለት በኢትዮጵያ ፌዴራላዊ ዲሞክራሲያዊ ሪፐብሊክ እና በዓለም አቀፍ የልማት ማኅበር መካከል እ·ኤ·አ· ሴፕቴምበር ፳፱ ፲፱፻፺፭ በዋሽንግተን ዲ.ሲ· የተፈረመው ቁጥር ፪ሺህ ፯፻፵ ET የብድር ስምምነት ነው ።

#### ፫· የገንዘብ ሚኒስትሩ ሥልጣን

የገንዘብ ሚኒስትሩ በብድር ስምምነቱ የተገኘው ፹፪ ሚሊዮን ፱፻ሺህ ኤስ-ዲ.አር (ሰማንያ ሁለት ሚሊዮን ዘጠኝ መቶ ሺህ ኤስ-ዲ.አር) በብድር ስምምነቱ በተመለከቱት ሁኔታዎች መሠረት በሥራ ላይ እንዲውል ለማድረግ በዚህ አዋጅ ሥልጣን ተሰጥቶታል ።

#### ፬. አዋጁ የሚጸናበት ጊዜ

ይህ አዋጅ ከየካቲት ፭ ቀን ፲፱፻፹፰ ዓ.ም· ጀምሮ የፀና ይሆናል ።

**አዲስ አበባ የካቲት ፭ ቀን ፲፱፻፹፰ ዓ.ም.**

> ##### ዶ ር ነጋሶ ጊዳዳ
>
> ##### የኢትዮጵያ ፌደራላዊ ዲሞክራሲያዊ ሪፐብሊክ ፕሬዚዳንት