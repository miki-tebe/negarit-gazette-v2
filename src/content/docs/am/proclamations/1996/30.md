---
title: አዋጅ ቁጥር ፴/፲፱፻፹፰
---

# የኬሚካል ጦር መሣሪያዎችን ዝግጅት፡ መመረት፡ክምችትና በጥቅም ላይ መዋል ለመከልከልና የተመረቱትንም ለማስወገድ የተደረገውን ኮንቬንሽን ለማጽደቅ የወጣ አዋጅ

የኬሚካል ጦር መሣሪያዎችን ዝግጅት፡ መመረት፡ ክምችትና በጥቅም ላይ መዋል ለመከልከልና የተመረቱትንም ለማስወገድ እ·ኤ·አ ጃንዋሪ ፲፫ ቀን ፲፱፻፺፫ ዓ.ም· በፓሪስ የተደረገውን ኮንቬንሽን ከፈረሙት አገሮች ኢትዮጵያ አንዷ በመሆኗ፤

የኢትዮጵያ ፌዴራላዊ ዲሞክራሲያዊ ሪፐብሊክ የሕዝብ ተወካዮች ምክር ቤት የካቲት ፲፬ ቀን ፲፱፻፹፰ ዓ.ም· ባደረገው ስብሰባ ያጸደቀው ስለሆነ፤

በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፭(፩) እና (፲፪) መሠረት የሚከተለው ታውጇል ።

#### ፩. አጭር ርዕስ

ይህ አዋጅ «የኬሚካል ጦር መሣሪያዎችን ዝግጅት መመረት ክምችትና በጥቅም ላይ መዋል ለመከልከልና የተመረቱትንም ለማስወገድ የተደረገውን ኮንቬንሽን ማጽደቂያ የወጣ አዋጅ ቁጥር ፴/፲፱፻፹፰» ተብሎ ሊጠቀስ ይችላል።

#### ፪ ኮንቬንሽኑ ስለመጽደቁ

የኬሚካል ጦር መሣሪያዎችን ዝግጅት፡ መመረት፡ ክምችትና በጥቅም ላይ መዋል ለመከልከልና የተመረቱትንም ለማስወገድ እ·ኤ·አ· ጃንዋሪ ፲፫ ቀን ፲፱፻፺፫ ዓ.ም በፓሪስ የተደረገው ኮንቬንሽን ጸድቋል ።

#### ፫- የንግድና ኢንዱስትሪ ሚኒስቴር ሥልጣን

የንግድና ኢንዱስትሪ ሚኒስቴር አግባብ ካላቸው የመንግሥት መሥሪያ ቤቶች ጋር በመተባበር ይህን የኬሚካል ጦር መሣሪ ያዎች ዝግጅት፡ መመረት፡ ክምችትና በጥቅም ላይ መዋል ለመከልከልና የተመረቱትንም ለማስወገድ የተደረገውን ኮንቬንሽን በሥራ ላይ እንዲውል የማድረግ ሥልጣን በዚህ አዋጅ ተሰጥቶታል።

#### ፬· አዋጁ የሚጸናበት ጊዜ

ይህ አዋጅ ከየካቲት ፲፬ ቀን ፲፱፻፹፰ ዓ.ም· ጀምሮ የጸና ይሆናል።

**አዲስ አበባ የካቲት ፲፬ ቀን ፲፱፻፹፰ ዓ.ም·**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት

# የሚኒስትሮች ምክር ቤት ደንብ ቁጥር ፭/፲፱፻፹፰

### የኢትዮጵያ የሰላምና የልማት ዓለም አቀፍ ኢንስቲትዩትን ለማቋቋም የወጣ የሚኒስትሮች ምክር ቤት ደንብ

የሚኒስትሮች ምክር ቤት የኢትዮጵያ ፌዴራላዊ ዲሞክራ ሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን በወጣው አዋጅ ቁጥር ፬ ፲፱፻፹፯ አንቀጽ ፭ መሠረት ይህን ደንብ አውጥቷል ።

#### ፩- አጭር ርዕስ

ይህ ደንብ “የኢትዮጵያ የሰላምና የልማት ዓለም አቀፍ ኢንስቲትዩት ማቋቋሚያ የሚኒስትሮች ምክር ቤት ደንብ ቁጥር ፭/፲፱፻፹፰” ተብሎ ሊጠቀስ ይችላል ።

#### ፪· ትርጓሜ

በዚህ ደንብ ውስጥ “ሚኒስቴር” ማለት የውጭ ጉዳይ ሚኒስቴር ነው ።

#### ፫ መቋቋም

    1)  የኢትዮጵያ የሰላምና የልማት ዓለም አቀፍ ኢንስቲትዩት (ከዚህ በኋላ “ኢንስቲትዩቱ” እየተባለ የሚጠራ) በሕግ የሰውነት መብት ያለው ራሱን የቻለ ኢንስቲትዩት ሆኖ በዚህ ደንብ ተቋቁሟል ።

    2)  ኢንስቲትዩቱ ተጠሪነቱ ለሚኒስቴሩ ይሆናል ።

#### ፬. ዋና መሥሪያ ቤት

የኢንስቲትዩቱ ዋና መሥሪያ ቤት በአዲስ አበባ ሆኖ በማና ቸውም ሥፍራ ቅርንጫፍ መሥሪያ ቤት ሊኖረው ይችላል ።

#### ፭. ዓላማ

ኢንስቲትዩቱ የሚከተሉት ዓላማዎች ይኖሩታል ፤

    1)  ኢትዮጵያ በሕገ መንግሥቱ እውን ያደረገችው የሁሉም ዜጐች ዲሞክራሲያዊና ሰብዓዊ መብቶች መከበር ይበልጥ ሥር እንዲሰድ ፣ የተገኘው ሰላምና መረጋጋት ይበልጥ እንዲጐለብትና የኢኮኖሚና የሶሻል እድገት እንዲፋጠን ሀገሪቱ ከዓለም አቀፍ ኅብረተሰብ ጋር የምታደርገውን ትብብርና የምትመሠርተውን ቅንጅት ለማሳካት የሚረዳ ጥናት ፣ ምርምርና ሥልጠና ማካሄድ፤

    2)  በአፍሪካ ቀንድ አካባቢ ሀገሮች መካከል በመተማመን፣ በመከባበር ፣ በጋራ ፍላጐትና ጥቅም ላይ የተመሠረተ ግንኙነት እንዲጠናከር የበኩሉን አስተዋጽኦ ማድረግ ፤

    3)  የምርምር ተግባሮችን በማበረታታትና በመርዳት ት|እን እንዲሁም በማያቋርጥ የሥልጠና ፕሮግራም አማካይነት የጽንሰ ሃሳብና ተግባራዊ ድጋፍ በመስጠት የኢትዮጵያንና የአፍሪካ ቀንድ አካባቢን የወደፊት ደኅንነት፣ መረጋጋት እና የማኅበራዊና ኢኮኖሚያዊ ልማትን ለማፋጠን የሚያስችሉ ሁኔታዎችን ማመቻቸት ፤

    4)  የአፍሪካ ቀንድ አካባቢ ሀገሮች በክልሉ ዘላቂ ሰላምና ልማት እንዲረጋገጥ ለሚያደርጉት ትግል የዓለም አቀፍ ማኅበረሰብ ድጋፍና ትብብር እንዲጠናከርና ከሌሎች ሪጅኖች ጋር በሚደረገው ግንኙነት በጋራ ጥቅም ላይ የተመሠረተ ቅንጅት እንዲፈጠርና እንዲዳብር ማበረታታት፤

#### ፮. ሥልጣንና ተግባር

ኢንስቲትዩቱ የሚከተሉት ሥልጣንና ተግባሮች ይኖሩታል፤

    1)  ከሰላምና ከልማት ጥያቄዎች ጋር የተዛመዱ የፖሊሲ አማራጭ ጥናቶችን ማካሄድና ማሰራጨት፤

    2)  ከዲሞክራሲያዊ ተቋማት ግንባታና የሰብዓዊ መብት መከበር፣ ከሰላምና ጸጥታ መረጋገጥ፣ ከውጭ ግንኙነትና ትብብር፣ እንደዚሁም ከኢኮኖሚና ሶሻል ግንባታ ጋር የተሳሰሩ ፖሊሲዎችና መርሆዎችን አፈጻጸም መገም ገምና አማራጭ የአፈጻጸም ስልቶችን በጥናት ላይ ተመርኩዞ ማቅረብና ማሰራጨት ፤

    3)  የዲሞክራሲ ባህል እንዲዳብርና ልዩነቶች ሰላማዊና ዲሞክራሲያዊ በሆነ መንገድ ትግል እንዲካሄድባቸው፣ የሰብዓዊ መብቶች መከበር ሥር እንዲሰድ፣ ተጠያቂነት፣ ግልጽነትና የሕዝብ አመኔታ ያለው የአስተዳደር ሥርዓት እንዲጠናከር፣የዲሞክራሲያዊ ሥርዓት ተቋሞች እንዲስ ፋፉና እንዲጠናከሩ የሚያግዝ ጥናት ፣ ምርምርና ሥልጠና ማካሄድ ፤

    4)  ከሰላምና ከልማት ጥያቄዎች ጋር የተያያዙ መረጃዎችን መሰብሰብ፣ መተንተንና ለሚመለከታቸው አካላት ማሰራጨት፤

    5)  በብሔራዊና በአካባቢው ደረጃ የሚከሰቱ አለመግባባ ቶችን በሰላማዊ መንገድ በመፍታት ረገድ አስተዋጽኦና ድጋፍ ማድረግ፤

    6)  ዘላቂ ሰላምና ልማትን ለማረጋገጥ የሚረዱ በተለይም አለመግባባቶችን በሰላማዊ መንገድ በማስወገድና ሰላምን በማስፈን ስልቶች ላይ ያተኮሩ የሥልጠና ፕሮግራሞችን ማካሄድ ፤

    7)  ሴሚናሮችን፣ወርክሾፖችን፣ሲምፖዚየሞችን ፣ጉባዔዎ ችንና የመሳሰሉ የዕውቀትና የልምድ ልውውጥ መድረኮችን ማዘጋጀት ፤

    8)  ከመንግሥታዊ ፣ ከዓለም አቀፍና መንግሥታዊ ካልሆኑ ድርጅቶችና ተመሳሳይ ዓላማ ካላቸው ተቋሞች ጋር የትብብር ግንኙነት መመሥረት፤

    9)  የጥናትና የምርምር ውጤቶችን ማሳተምና ማሠራጨት፤

    10) ዓላማውን ለማስፈጸም የሚረዳ ዕርዳታና ስጦታ መቀበል፤

    11) ለሚሰጠው አገልግሎት እንደአስፈላጊነቱ የአገልግሎት ዋጋ መወሰንናማስከፈል ፤

    12) የንብረት ባለቤት መሆን ፣ ውል መዋዋል ፣ በስሙ መክሰስና መከሰስ ፤

    13) ዓላማውን ከግብ ለማድረስ የሚያስፈልጉ ሌሎች ተግባሮችን ማከናወን ።

#### ፯· የኢንስቲትዩቱ አቋም

ኢንስቲትዩቱ ፤

    1)  የባለ አደራ ቦርድ (ከዚህ በኋላ “ቦርዱ” እየተባለ የሚጠራ)፣

    2)  በሚኒስቴሩ የሚሾሙ አንድ ዲሬክተርና ምክትል ዲሬክተር፣ እና

    3)  አስፈላጊው ሠራተኞች

ይኖሩታል ።

#### ፰· የቦርዱ አባላት

የቦርዱ ሰብሳቢና አባላት በሚኒስቴሩ ይሰየማሉ ።

#### ፱. የቦርዱ ሥልጣንና ተግባር

ቦርዱ የሚከተሉት ሥልጣንና ተግባሮች ይኖሩታል፤

    1)  የኢንስቲትዩቱን ሥራዎች በበላይነት ይመራል ፣ ይቆጣ ጠራል፤

    2)  የኢንስቲትዩቱን የጥናት ፣ የምርምርና የሥልጠና ፕሮግ ራሞች መርምሮ ያጸድቃል፤ ተግባራዊነታቸውን ይከታ ተላል ፤

    3)  የኢንስቲትዩቱን ዓመታዊ በጀት ያጸድቃል ፣ ተግባራዊነ ቱንም ይቆጣጠራል፤

    4)  የኢንስቲትዩቱን የውስጥ ደንቦች ያጸድቃል ፣ ተግባራዊነ ታቸውንም ይከታተላል ፤

    5)  በኢንስቲትዩቱ ዲሬክተር በሚቀርቡለት ሌሎች የፖሊሲ ጉዳዮች ላይ ይመክራል ፣ ይወስናል ፤

    6)  የኢንስቲትዩቱን የሥራ አፈጻጸም ይገመግማል ፤ ለሚኒስ ቴሩም ከአስተያየቱ ጋር ያስተላልፋል ።

#### ፲· የቦርዱ ስብሰባ

    1)  ቦርዱ ለሥራው ባስፈለገ መጠን ይሰበሰባል ።

    2) በቦርዱ ስብሰባ ላይ አብዛኞቹ አባላት ከተገኙ ምልዓተ ጉባዔ ይሆናል።

    3) የቦርዱ ውሳኔ የሚተላለፈው በስብሰባው በተገኙ አባላት በአብዛኛው ድምጽ ሲደገፍ ነው ፤ ሆኖም ድምጹ እኩል በእኩል የተከፈለ እንደሆነ ሰብሳቢው ወሳኝ ድምጽ ይኖረዋል ።

    4)  ቦርዱ የራሱን የስብሰባ ሥነ ሥርዓት ደንብ ሊያወጣ ይችላል ።

    5)  ለቦርድ አባላት ሊከፈል የሚገባው አበል በቅድሚያ የሚኒስቴሩን ፈቃድ በማግኘት በኢንስቲትዩቱ የውስጥ ደንብ ይወሰናል ።

#### ፲፩· የዲሬክተሩ ሥልጣንና ተግባር

    1)  ዲሬክተሩ የኢንስቲትዩቱ ዋና አስፈጻሚ ሆኖ ቦርዱ በሚሰጠው አጠቃላይ መመሪያ መሠረት የኢንስቲት ዩቱን ሥራዎች ይመራል ፣ ያስተዳድራል።

    2)  በዚህ አንቀጽ ንዑስ አንቀጽ (፩) የተመለከተው አጠቃላይ አነጋገር እንደተጠበቀ ሆኖ ዲሬክተሩ፤

        a) በዚህ ደንብ አንቀጽ ፭ የተመለከቱትን የኢንስቲት ዩቱን ሥልጣንና ተግባሮች በሥራ ላይ ያውላል፤

        b) የፌዴራል ሲቪል ሰርቪስ ሕጐችን መሠረታዊ ዓላማ በመከተል ቦርዱ የሚያጸድቀውን የውስጥ ደንብ መሠረት በማድረግ የኢንስቲትዩቱን ሠራተኞች ይቀጥራል ፣ ያስተዳድራል ፤

        c) የኢንስቲትዩቱን ፕሮግራሞችና በጀት አዘጋጅቶ ለቦርዱ ያቀርባል ፣ ሲፈቀድም በሥራ ላይ ያውላል፤

        d) ለኢንስቲትዩቱ በተፈቀደለት በጀትና የሥራ ፕሮግራም መሠረት ገንዘብ ወጪ ያደርጋል ፤

        e) ከሦስተኛ ወገኖች ጋር በሚደረጉ ግንኙነቶች ሁሉ ኢንስቲትዩቱን ይወክላል ፤

        f) የኢንስቲትዩቱን የሥራ አፈጻጸምና የሂሳብ ሪፖርት አዘጋጅቶ ለቦርዱ ያቀርባል ።

    3)  ዲሬክተሩ ለኢንስቲትዩቱ የሥራ ቅልጥፍና ባስፈለገ መጠን ከሥልጣንና ተግባሩ በከፊል ለምክትል ዲሬክ ተሩና ለኢንስቲትዩቱ ሌሎች ሠራተኞች በውክልና ሊያስ ተላልፍ ይችላል ።

#### ፲፪- በጀት

    1)  የኢንስቲትዩቱ በጀት ከሚከተሉት ምንጮች የተውጣጣ ይሆናል፤

        a)  በፌዴራሉ መንግሥት ከሚመደብለት ድጐማ፤

        b)  ከሚያገኘው ማንኛውም ስጦታና እርዳታ፤

        c)  ከሚሰበስበው የአገልግሎት ክፍያ ፤ እና

        d)  ከማናቸውም ሌላ ምንጭ ።

    2)  በዚህ አንቀጽ ንዑስ አንቀጽ (፩) የተመለከተው ገንዘብ በኢንስቲትዩቱ ስም በሚከፈት የባንክ ሂሳብ ተቀማጭ ሆኖ የኢንስቲትዩቱን ዓላማዎች ለማስፈጸም ወጪ ይሆናል።

#### ፲፫ የሂሳብ መዛግብት

    1)  ኢንስቲትዩቱ የተሟሉና ትክክለኛ የሆኑ የሂሳብ መዛግብት ይይዛል ።

    2)  ለዋናው ኦዲተር በሕግ የተሰጠው ሥልጣን እንደተጠበቀ ሆኖ ፣ የኢንስቲትዩቱ የሂሣብ መዛግብትና ገንዘብ ነክ ሰነዶች ቦርዱ በሚሰይመው የውጭ ኦዲተር በየዓመቱ ይመረመራሉ ።

#### ፲፬‧ ደንቡ የሚጸናበት ጊዜ

ይህ ደንብ በፌዴራል ነጋሪት ጋዜጣ ታትሞ ከወጣበት ቀን ጀምሮ የጸና ይሆናል ።

**አዲስ አበባ የካቲት ፲፬ ቀን ፲፱፻፹፰ ዓ∙ም**

> ##### መለስ ዜናዊ
>
> ##### የኢትየጵያ ፌዴራላዊ ዲሞክራሲያዊ ሪፐብሊክ ጠቅላይ ሚኒስትር