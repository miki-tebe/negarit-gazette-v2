---
title: አዋጅ ቁጥር ፵፱/፲፱፻፹፱
---

# የቴሌኮሙኒኬሽን አዋጅ

የቴሌኮሙኒኬሽን አገልግሎት ለሀገሪቱ የኢኮኖሚና ማህበራዊ ልማት ከፍተኛ አስተዋጽኦ ያለው በመሆኑ ፤ የቴሌኮሙኒኬሽን አገልግሎትን ይበልጥ ቀልጣፋና አስተማማኝ ለማድረግ የቁጥጥር ተግባር የሚያከናውን አካል አገልግሎቱን ከሚሰጠው ድርጅት ለይቶ ማደራጀትና ቁጥጥሩ የሚካሄድበትን ሁኔታ መደንገግ አስፈላጊ ሆኖ በመገኘቱ ፤ በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፭/፩/ መሠረት የሚከተለው ታውጇል ።

### ክፍል አንድ

#### ፩. አጭር ርዕስ

ይህ አዋጅ “የቴሌኮሙኒኬሽን አዋጅ ቁጥር ፵፱/፲፱፻፹፱” ተብሎ ሊጠቀስ ይችላል ።

#### ፪. ትርጓሜ

የቃሉ አገባብ ሌላ ትርጉም የሚያሰጠው ካልሆነ በስተቀር በዚህ አዋጅ ውስጥ ፣

    ፩ “ቴሌኮሙኒኬሽን” ማለት ድምጽ'ምልክት'ጽሑፍ፡ ምስል ወይም ማናቸውም ዓይነት ሌላ መረጃ በኤሌክትሪክ ወይም በኤሌክትሮማግኔቲክ ኃይል አማካይነት በስልክ ሽቦ፡ በሬዲዮ ፡ በኦፕቲካል ወይም በሌላ ኤሌክትሮ ማግኔቲክ ስልት ማሠራጨት ፡ ማስተላለፍ ወይም መቀበል ሲሆን በማሠራጨቱ ' በማስተላለፉ ወይም በመቀበሉ ሂደት ድምጹ ፡ ምልክቱ ፡ ጽሑፉ ፡ ምስሉ ወይም መረጃውእንደገና መደራጀቱ ወይም በሌላ መንገድ ለውጥ የተደረገበት መሆኑ ልዩነት አያመጣም፤
    ፪ “የቴሌኮሙኒኬሽን መስመር” ማለት ከቴሌኮሙኒኬሽን ሲስተም ጋር ለተያያዘ አገልግሎት የዋለ ወይም እንዲውል የታቀደ የስልክ ሽቦ፥ኬብል፥ታወር፥ማስት፡ አንቴና፥ምሰሶ ወይምማናቸውም ሌላ ስትራክቸርወይም መሣሪያ ነው ፤
    ፫. “መሠረታዊ የቴሌኮሙኒኬሽን አገልግሎት” ማለት የቴሌፎን ፡ የቴሌግራም ወይም የቴሌክስ አገልግሎት ነው ፣
    ፬ “የቴሌኮሙኒኬሽን መሣሪያ” ማለት ለቴሌኮሙኒኬሽን አገልግሎት የዋለ ወይም ሊውል የታቀደ ማንኛውም መሣሪያ ሲሆን የመሣሪያውን ተገጣሚ አካል ይጨምራል ፤
    ፭. “ቲቪ-አር.ኦ” ማለት በሳቴላይት አማካይነት የሚተላለፍ የቴሌቪዥን ሥርጭት ለመቀበል ብቻ የሚያገለግል መሣሪያ ነው ፤
    ፮ “የኮልባክ አገልግሎት” ማለት የሀገር ውስጥ የቴሌኮሙኒኬሽን ድርጅት ሳያውቀው የሌላ ሀገር የቴሌኮሙኒኬሽን ድርጅት የጥሪ ቶንን ለኢንተርናሽናል ግንኙነት መጠቀም ነው ፤
    ፯ “ሚኒስቴር” እና “ሚኒስትር” ማለት እንደቅደም ተከተሉ የትራንስፖርትና መገናኛ ሚኒስቴር እና ሚኒስትር ነው ፤
    ፰ “ሰው” ማለት የተፈጥሮ ሰው ወይም በሕግ የሰውነት መብት የተሰጠው አካል ነው ።

### ክፍል ሁለት
### የቴሌኮሙኒኬሽን ኤጀንሲ

#### ፫· መቋቋም

    ፩ የኢትዮጵያ ቴሌኮሙኒኬሽን ኤጀንሲ (ከዚህ በኋላ “ኤጀንሲው” እየተባለ የሚጠራ) የሕግ ሰውነት ያለው ራሱን የቻለ የፌዴራል መሥሪያ ቤት ሆኖ በዚህ አዋጅ ተቋቁሟል ።
    ፪- ኤጀንሲው ተጠሪነቱ ለሚኒስቴሩ ይሆናል ።

#### ፬ ዋና መሥሪያ ቤት

የኤጀንሲው ዋና መሥሪያ ቤት በአዲስ አበባ ሆኖ እንደ አስፈላጊነቱ በማናቸውም ሥፍራ ቅርንጫፍ ሊኖረው ይችላል።

#### ፭. ዓላማ

የኤጀንሲው ዓላማ ጥራቱ የተጠበቀ'ቀልጣፋ' አስተማማኝና ኮኖሚያዊ የሆነ የቴሌኮሙኒኬሽን አገልግሎት እንዲስፋፋ ማድ ርግ ይሆናል ።

#### ፮. ሥልጣንና ተግባር

ኤጀንሲው የሚከተሉት ሥልጣንና ተግባሮች ይኖሩታል ፤

    ፩. የቴሌኮሙኒኬሽን አገልግሎት ለሀገሪቱ የኢኮኖሚና ማኅበራዊ እድገት ተገቢውን አስተዋጽኦ ሊያበረክት በሚችል መልኩ መካሄዱን ያረጋግጣል ፤
    ፪- የቴሌኮሙኒኬሽን አገልግሎት የሚሰጥበትን የቴክኒክ ደረጃና ሥርጭት ይወስናል ፡
    ፫· የቴሌኮሙኒኬሽን አገልግሎት የተወሰነለትን የጥራት ደረጃ ጠብቆ መሰጠቱን ይቆጣጠራል ፡
    ፬· ለመሠረታዊ የቴሌኮሙኒኬሽን አገልግሎት የሚጠየቀውን ክፍያ ይቆጣጠራል ፡
    ፭. የቴሌኮሙኒኬሽን አገልግሎት በመስጠት ሥራ ላይ ለሚሰማሩ ፈቃድ ይሰጣል ፡ ይቆጣጠራል ፡
    ፮· ከቴሌኮሙኒኬሽን ሲስተሙ ጋር ተገናኝተው ጥቅም ላይ እንዲውሉ የሚደረጉ የቴሌኮሙኒኬሽን መሣሪያዎችን ዓይነት ይቆጣጠራል ፡
    ፯. ለኢትዮጵያ የተመደበውን የሬዲዮ ፍሪኳንሲ አጠቃቀም ይፈቅዳል ፡ ይቆጣጠራል ፡
    ፰‧ አግባብ ያላቸው ሕጎችና የመንግሥት መመሪያዎች እንደተጠበቁ ሆኖ ፡ በሚኒስትሩ ሲወከል ቴሌኮሙኒኬሽንን በሚመለከቱ ዓለም አቀፍ ስብሰባዎችና በዓለም አቀፍ ድርጅቶች ዘንድ መንግሥትን ይወክላል ፡ ቴሌኮሙኒኬሽንን በሚመለከት ሀገሪቱ የተቀበለቻቸውን ዓለም አቀፍ ስምምነቶች አፈጻጸም ይከታተላል ፣
    ፱‧ በቴሌኮሙኒኬሽን መስክ የሚሰጥ የቴክኒክ ትምህርት እንዲስፋፋ ከትምህርት ተቋሞች ጋር ይተባበራል ፡
    ፲· የፌቃድ ክፍያዎችን ለሚኒስቴሩ አቅርቦ በማስወሰን ይሰበስባል ፡
    ፲፩ _ የንብረት ባለቤት ለመሆን ፡ ውል ለመዋዋልና በስሙ ለመክሰስና ለመከሰስ ይችላል ፡
    ፲፪ ዓላማውን ተግባራዊ ለማድረግ የሚያስፈልጉ ሌሎች ተዛማጅ ተግባሮችን ያከናውናል ።

#### ፯. የኤጀንሲው አመራር

    ፩ ኤጀንሲው በሚኒስትሩ አቅራቢነት በመንግሥት የሚሾም ዋና ሥራ አስኪያጅና አስፈላጊው ሠራተኞች ይኖሩታል ፡
    ፪‧ ዋናው ሥራ አስኪያጅ የኤጀንሲው ዋና ሥራ አስፈጻሚ በመሆን ከሚኒስትሩ በሚሰጠው አጠቃላይ መመሪያ መሠረት የኤጀንሲውን ሥራዎች ይመራል ፡ ያስተዳድራል ፡
    ፫· የዚህ አንቀጽ ንዑስ አንቀጽ (፪) አጠቃላይ አነጋገር እንደተጠበቀ ሆኖ ፡ ዋናው ሥራ አስኪያጅ ፡
        ሀ) በዚህ አዋጅ አንቀጽ ፮ የተመለከቱትን የኤጀንሲውን ሥልጣንና ተግባር በሥራ ላይ ያውላል ፡
        ለ) የፌዴራል ሲቪል ሰርቪስ ሕግን መሠረታዊ ዓላማዎች ተከትሎ መንግሥት በሚያጸድቀው መመሪያ መሠረት የኤጀንሲውን ሠራተኞች ይቀጥራል ፡ያስተዳድራል ፡
        ሐ) የኤጀንሲውን የሥራ ፕሮግራምና በጀት አዘጋጅቶ ለሚኒስቴሩ ያቀርባል ፡ ሲፈቀድም ሥራ ላይ ያውላል ፡
        መ) ለኤጀንሲው በተፈቀደው በጀት መሠረት ገንዘብ ወጪ ያደርጋል ፡
        ሠ) ከሦስተኛ ወገኖች ጋር በሚደረጉ ግንኙነቶች ሁሉ ኤጀንሲውን ይወክላል ፡
        ረ) የኤጀንሲውን የሥራ አፈጻጸምና የሂሣብ ሪፖርት አዘጋጅቶ ለሚኒስቴሩ ያቀርባል ።
    ፬ ዋናው ሥራ አስኪያጅ ለኤጀንሲው ሥራ ቅልጥፍና ባስፈለገ መጠን ሥልጣንና ተግባሩን በከፊል ለኤጀንሲው ሠራተኞች በውክልና ሊያስተላልፍ ይችላል ። ሆኖም እርሱ በማይኖር ጊዜ ተክቶ እንዲሠራ የሚወከል ሰው ከ፴ ቀናት ለሚበልጥ ጊዜ የሚሠራ ከሆነ ውክልናው አስቀድሞ በሚኒስትሩ መፈቀድ አለበት ።

#### ፰. በጀት

    ፩. የኤጀንሲው በጀት ከሚከተሉት የተውጣጣ ይሆናል ፤
        ሀ) በመንግሥት ከሚመደብለት የድጋፍ በጀት ፤
        ለ) ከሚሰበሰበው የፈቃድ ክፍያ ፤
        ሐ) ከማናቸውም ሌላ ምንጭ ።
    ፪ በዚህ አንቀጽ ንዑስ አንቀጽ (፩) የተመለከተው ገንዘብ በኤጀንሲው ስም በሚከፈት የባንክ ሂሣብ ተቀማጭ ሆኖ የባለሥልጣኑን ሥራዎች ለማስፈፀም ወጪ ይሆናል።

#### ስለሂሣብ መዛግብት

    ፩. ኤጀንሲው የተሟሉና ትክክለኛ የሆኑ የሂሣብ መዛግብት ይይዛል፤
    ፪· የኤጀንሲው የሂሣብ መዛግብትና ገንዘብ ነክ ሰነዶች በዋናው ኦዲተር ወይም ዋናው ኦዲተር በሚሰይመው ኦዲተር በየዓመቱ ይመረመራሉ።

### ክፍል ሦስት
### ስለፈቃድና የፈቃድ ሁኔታዎች

#### ፲· የቴሌኮሙኒኬሽን አገልግሎት ፈቃድ

    ፩ ማንኛውም ሰው ከኤጀንሲው የተሰጠ ፈቃድ ሳይኖረው የቴሌኮሙኒኬሽን አገልግሎት ለመስጠት አይችልም ።
    ፪· የቴሌኮሙኒኬሽን ሲስተም ወይም የቴሌኮሙኒኬሽን መሣሪያዎችን ለፖሊስ፡ ለጦር ኃይሎች ወይም ከሀገር ደኅንነት ጋር በቀጥታ ለተያያዘ ሌላ አገልግሎት በመንግሥት እንዲውል ለማድረግ ፈቃድ አያስፈልግም ።

#### ፲፩. የፈቃድ አይነቶች

    ፩. የቴሌኮሙኒኬሽን አገልግሎት ለማካሄድ የሚሰጥ ፈቃድ ኤጀንሲው በዚህ አዋጅ አንቀጽ ፭ የተጠቀሰውን ዓላማ ለማራመድ ያስፈልጋሉ ብሎ የወሰናቸውን ግዴታዎች ሊይዝ ይችላል ፣
    ፪ የዚህ አንቀጽ ንዑስ አንቀጽ (፩) አጠቃላይ አነጋገር እንደተጠበቀ ሆኖ የቴሌኮሙኒኬሽን አገልግሎት ፈቃድ የሚከተሉትን ግዴታዎች እንዲይዝ ሊደረግ ይችላል ፤
        ሀ) የቴሌኮሙኒኬሽን አገልግሎት ለገጠር ወይም ተለይተው ለሚወሰኑ አካባቢዎች እንዲደርስ ማድረግ፤
        ለ) ከአገልግሎቱ ጋር የተያያዙ ክፍያዎችን' የውል ሁኔታዎችንና ግዴታዎችን በፈቃዱ ውስጥ በሚገ ለጸው መሠረት ባለፈቃዱ እንዲያሳትም የማስገደድ፤
        ሐ) ለመንግሥትና ለተወሰኑ ተቋሞች የአገልግሎት ቅድሚያ መስጠት፤
        መ) የአገልግሎቱን ታሪፍ ለመወሰን የሚያገለግሉ መመዘኛዎችን ፤
        ሠ) ለአገልግሎት አሰጣጥ ደረጃዎችን ጨምሮ ባለፈቃዱ ሊከተላቸው የሚገቡ የቴክኒክ ደረጃዎችንና ተፈላጊ ሁኔታዎችን ።
    ፫· ኤጀንሲው ለሕዝብ ጥቅም አስፈላጊ ሆኖ ሲያገኘው ከቴሌኮሙኒኬሽን ፈቃድ ጋር የተያያዙ ግዴታዎችን ሊያሻሽል ይችላል ።

#### ፲፪· የቴሌኮሙኒኬሽን ታሪፍ

የመሠረታዊ የቴሌኮሙኒኬሽን አገልግሎቶች ታሪፍ በኤጀንሲው ተጠንቶ ለመንግሥት እየቀረበ መጽደቅ አለበት ።

#### ፲፫· የቴክኒክ ደረጃዎች

    ፩· ኤጀንሲው የደንበኛ መገልገያ መሣሪያዎችን ጨምሮ ቴሌኮሙኒኬሽንን የሚመለከቱ የቴክኒክ ደረጃዎችን ይወስናል ።
    ፪· ደረጃዎችን በሚመለከት የሚወጣው መመሪያ ኤጀንሲው በሚወስነው ሁኔታ ይታተማል ።

#### ፲፬. መሣሪያዎችን ስለመፍቀድ

    ፩- ኤጀንሲው ከቴሌኮሙኒኬሽን ሲስተም ጋር ከመገጠማቸው በፊት የኤጀንሲውን ፈቃድ የሚያስፈልጋቸውን የቴሌኮሙኒኬሽን መሣሪያዎች ዝርዝር በመወሰን ለሕዝብ ያስታውቃል።
    ፪- የዚህ አንቀጽ ንዑስ አንቀጽ (፩) እንደተጠበቀ ሆኖ የሚከተሉት መሣሪያዎች የኤጀንሲው ፈቃድ ያስፈልጋ ቸዋል ፤
        ሀ) የሬዲዮ ኮሙኒኬሽን መሣሪያዎች '
        ለ) ቲቪ· አር.ኦ. ።
    ፫· ኤጀንሲው የመሣሪያዎችን ዓይነት ሲፈቅድ የሚከተሉትን መመዘኛዎች ማገናዘብ አለበት ፤
        ሀ) በሕይወትና በጤንነት ላይ አደጋ ያለማድረስ ሁኔታዎች ፤
        ለ) የመረጃ ጥበቃን ጨምሮ የቴሌኮሙኒኬሽን አውታር ጥገና ሁኔታ ፤
        ሐ) የኤሌክትሮማግኔቲክ መጣጣም ሁኔታ ፤
        መ) የኤሌክትሮማግኔቲክ ፍሪኳንሲ ተገቢ አጠቃቀም፤
        ሠ) በቴሌኮሙኒኬሽን አውታሩና በመሣሪያው መካከል የሚኖረው መጣጣም ፤
        ረ) ኤጀንሲው በመመሪያ የሚወስናቸው ሌሎች መመዘኛዎች።
    ፬. የኤጀንሲው ፈቃድ የሚያስፈልጋቸውን የቴሌኮሙኒኬሽን መሣሪያዎች ኤጀንሲው በቅድሚያ ሳይፈቅድ ማምረት' ወደ ሀገር ውስጥ ማስገባት ወይም ማከፋፈል የተከለከለ ነው ።

#### ፲፭· ስለሬዲዮ መገናኛዎች

    ፩. ኤጀንሲው በዓለም አቀፍ ስምምነቶች መሠረት ለኢትዮጵያ የተመደበውን የሬዲዮ ፍሪኳንሲ ለማስተዳደርና አጠቃቀሙን ለመፍቀድ ኃላፊ ይሆናል።
    ፪. ማንኛውም ሰው ከኤጀንሲው በተሰጠው ፈቃድ መሠረት ካልሆነ በስተቀር የሬዲዮ መገናኛ መሣሪያ ባለይዞታ ለመሆን፡ ለመትከል ወይም ለማካሄድ አይችልም ።
    ፫· የዚህ አንቀጽ ንዑስ አንቀጽ (፪) ድንጋጌ ለፖሊስ፡ ለጦር ኃይሎችና ለሌላ መንግሥታዊ አገልግሎት የሚውሉ የሬዲዮ መሣሪያዎችን አይመለከትም ።

#### ፲፮· ፍሪኳንሲ ስለመደልደል

    ፩ ኤጀንሲው ለቴሌኮሙኒኬሽን፡ ለሬዲዮ መገናኛና ለሬዲዮና ቴሌቪዥን ሥርጭት አገልግሎት የሚውል ፍሪኳንሲ ይመድባል፤
    ፪. ኤጀንሲው የፍሪኳንሲ አጠቃቀምን በሀገር ውስጥና በዓለም አቀፍ ደረጃያስተባብራል፤ በትክክል ጥቅም ላይ መዋሉንም ይቆጣጠራል ፤
    ፫‧ በፍሪኳንሲ ለመጠቀም በቀረበ ማመልከቻ ላይ ለመወሰን የሀገሪቱ የወቅቱና የወደፊቱ ፍላጐት መገናዘብ ይኖርበታል ፡
    ፬ በተወሰነ ፍሪኳንሲ የመጠቀም ፈቃድ በጊዜ ተወስኖ ለተለያዩ ሰዎች ሊሰጥ ይችላል ።

#### ፲፯ ቁጥጥር የማድረግ ሥልጣን

    ፩- ኤጀንሲው የዚህ አዋጅ ድንጋጌዎችና በዚህ አዋጅ መሠረት የሰጣቸው ውሳኔዎች መከበራቸውን ለማረጋገጥ ኢንስፔክተሮችን ለመመደብ ይችላል ፡
    ፪· በዚህ አንቀጽ ንዑስ አንቀጽ ፩ መሠረት የተመደበ ኢንስፔክተር የቴሌኮሙኒኬሽን አገልግሎት በሚያካሂድ ድርጅት ውስጥ ወይም ማንኛውም የሬዲዮ መገናኛ መሣሪያ ይኖራል ብሎ ለማመን በቂ ምክንያት በሚኖረው ሥፍራ በሥራ ሰዓት ለመግባትና ቁጥጥር ለማድረግ ይችላል ፡
    ፫· ኢንስፔክተሩ ማንኛውንም የቴሌኮሙኒኬሽን መሣሪያ ለመመርመርና አግባብ ያላቸውን ሰነዶች ለማየትና ቅጂው እንዲሰጠው ለመጠየቅ ይችላል ፡
    ፬· ኢንስፔክተሩ ቁጥጥር ወደሚያደርግበት ሥፍራ ለመግባት የመታወቂያ ወረቀቱን ማሳየት አለበት ።

### ክፍል አራት
### ለቴሌኮሙኒኬሽን አገልግሎት በመሬትና ሕንፃ ስለመጠቀም

#### ፲፰‧ በመሬትና ሕንፃ ስለመጠቀም

    ፩ የቴሌኮሙኒኬሽን ድርጅት ወደ ማንኛውም መሬት በመግባት የቴሌኮሙኒኬሽን መስመር ለመዘርጋት ፡ ለመጠገን ፡ ለማሻሻል ፡ ለመመርመርና ለመለወጥ ወይም መስመሩን ለማንሳት የሚያስፈልጉ ተግባሮችን ለማከናወን ይችላል ፡
    ፪· የቴሌኮሙኒኬሽን መስመሩ የግድ በሕንፃዎች ላይ መዘርጋትና ማለፍ ያለበት ሲሆን የቴሌኮሙኒኬሽን ድርጅት የሕንፃዎቹን ሁኔታ ሳያበላሽ መስመሩን ሊዘረጋ ይችላል፡
    ፫· የቴሌኮሙኒኬሽን ድርጅት በቴሌኮሙኒኬሽን መስመር ላይ ጉዳት ሊያደርስ ወይም እንቅፋት ሊፈጥር የሚችልን ማንኛውንም ዛፍ ወይም ቅርጫፍ መቁረጥ ይችላል ።
    ፬. ማንኛውም የቴሌኮሙኒኬሽን ድርጅት በዚህ አንቀጽ ንዑስ አንቀጽ (፩) እና (፪) የተመለከቱትን ተግባሮች ለማከናወን ማንኛውም ስፍራ ከመግባቱ ከ፲ ቀን በፊት ሊከናወኑ ስለታቀዱት ተግባሮች የሚገልጽ የጽሑፍ ማስታወቂያ ለመሬቱ ባለይዞታ ወይም ለሕንፃው ባለቤት መስጠት አለበት ።
    ፭‧ የመሬቱ ባለይዞታ ወይም የሕንፃው ባለቤት ተቃውሞ ካለው በዚህ አንቀጽ ንዑስ አንቀጽ (፬) በተጠቀሰው የጊዜ ገደብ ውስጥ ቅሬታውን ለኤጀንሲው ሊያቀርብ ይችላል።
    ፮· ኤጀንሲው ለሁለቱም ወገኖች የመሰማት ዕድል በመስጠት ተቃውሞን ከመረመረ በኋላ ተቃውሞን ለመቀበል ወይም የታቀደው ተግባር ያለአንዳች ገደብ ወይም ተገቢ መስሎ የታየውን ገደብ በማድረግ እንዲከ ናወን ሊፈቅድ ይችላል ።

#### ፲፱· የቴሌኮሙኒኬሽን መስመር ስለማስነሳት ወይም ስለማስለወጥ

    ፩· በዚህ አዋጅ አንቀድ ፲፰ መሠረት የቴሌኮሙኒኬሽን መስመር የተዘረጋበት መሬት ባለይዞታ ወይም ሕንፃ ባለቤት በቂ ምክንያት ሲኖረው የቴሌኮሙኒኬሽን መስመሩ እንዲነሳ ወይም አዘረጋጉ እንዲለወጥ ለኤጀንሲው ሊያመለክት ይችላል ።
    ፪‧ ኤጀንሲው በዚህ አንቀጽ ንዑስ አንቀጽ (፩) መሠረት የቀረበለት ማመልከቻ በበቂ ምክንያት ላይ የተመሠረተ መሆኑንና የቴሌኮሙኒኬሽን መሥመሩን በሌላ አማራጭ ለመዘርጋት የሚቻል መሆኑን ሲያረጋግጥ መስመሩ እንዲነሳ ወይም አዘረጋጉ እንዲለወጥ ሊወስን ይችላል ።

#### ፳‧ ስለ ካሣ ክፍያ

    ፩· የቴሌኮሙኒኬሽን ድርጅት ለቴሌኮሙኒኬሽን መስመር በማንኛውም መሬት የመጠቀም ወይም መስመሩን በማንኛውም ሕንፃ ላይ አሳልፎ የመዘርጋት ሥልጣኑን ሥራ ላይ ሲያውል ለሚያደርሰው ጉዳት ለመሬቱ ባለይዞታ ወይም ለሕንፃው ባለቤት ተገቢውን ካሣ የመክፈል ኃላፊነት አለበት ።
    ፪· በዚህ አዋጅ አንቀጽ ፲፱ መሠረት የቴሌኮሙኒኬሽን መስመር እንዲነሳ ወይም አዘረጋጉ እንዲለወጥ ያስደረገ ማንኛውም ሰው ለቴሌኮሙኒኬሽን ድርጅቱ ተገቢውን ካሣ የመክፈል ኃላፊነት አለበት ።

#### ፳፩‧ መሬትን ስለመውሰድ

የተሌኮሙኒኬሽን ድርጅት ለሕዝብ ጥቅም ሲባል በግል የተያዘን መሬት በሕግ መሠረት ሊወስድ ይችላል ።

#### ፳፪ ስለ ከተማ ፕላን

### ክፍል አምስት
### ልዩ ልዩ ድንጋጌዎች

    ፩· የማንኛውም ከተማ ፕላን የቴሌኮሙኒኬሽን መስመሮችን በግልጽ ለይቶ ማሳየት አለበት ።
    ፪· ማንኛውም የቴሌኮሙኒኬሽን ድርጅት የቴሌኮሙኒኬሽን መስመር ሲዘረጋ የከተማውን ፕላን ተከትሎ የመዘርጋት ኃላፊነት አለበት ።

#### ፳፫ ስለሌሎች ኮንስትራክሽኖች

    ፩· ማንኛውም የኮንስትራክሽን ወይም የቁፋሮ ሥራ ወይም ቋሚነት ያለው ስትራክቸር ግንባታ በቴሌኮሙኒኬሽን መስመር አቅራቢያ ከመከናወኑ በፊት የቴሌኮሙኒኬሽን ድርጅቱን ስምምነት ማግኘት ያስፈልጋል ።
    ፪· የቴሌኮሙኒኬሽን ድርጅት በዚህ አንቀጽ ንዑስ አንቀጽ (፩) መሠረት የስምምነት ጥያቄ ሲቀርብለት በ፴ ቀናት ውስጥ መልስ የመስጠት ግዴታ አለበት ።
    ፫· የቴሌኮሙኒኬሽን ድርጅት በቀረበለት ጥያቄ ያላግባብ ሳይስማማ በመቅረቱ ለኤጀንሲው አቤቱታ ሲቀርብለትና ኤጀንሲውም በዚህ አንቀጽ ንዑስ አንቀጽ (፩) የተመለከቱት ሥራዎች በቴሌኮሙኒኬሽን መስመሩ ላይ ጉዳት የማያደርሱ ወይም የማያውኩ መሆናቸውን ሲያረጋግጥ ሥራዎቹ እንዲካሄዱ ሊፈቅድ ይችላል።
    ፬· ማንኛውም ኮንስትራክሽን ወይም ቋሚ የሆነ ስትራክቸር ግንባታ ከቴሌኮሙኒኬሽን መስመር ቢያንስ በሁለት ሜትር መራቅ አለበት ።
    ፭. አስቀድሞ የተዘረጋ የቴሌኮሙኒኬሽን መስመርን የሚያውክ ማንኛውም ግንባታ እንዲወገድ የቴሌኮሙኒኬሽን ድርጅቱ ቢያንስ የ፴ ቀናት ማስጠንቀቂያ በመስጠት ባለቤቱን ወይም ባለይዞታውን ሊጠይቅ ይችላል ።
    ፮. የግንባታው ባለቤት ወይም ባለይዞታ በተሰጠው የማስጠንቀቂያ ጊዜ ውስጥ ግንባታውን ካላስወገደ የቴሌኮሙኒኬሽን ድርጅቱ ግንባታውን የማስወገድ መብት ይኖረዋል ።

#### ፳፬. ክልከላ

    ፩. በቴሌኮሙኒኬሽን ድርጅት ከተመደበ ሠራተኛ ወይም በኤጀንሲው ከተፈቀደለት ሰው በስተቀር ማንኛውም ሰው የቴሌኮሙኒኬሽን መስመርን ማገናኘት ወይም ማለያየት የተከለከለ ነው ።
    ፪ በþልባክ አገልግሎት መጠቀም የተከለከለ ነው ።

#### ፳፭‧ ቅጣት

    ፩· የዚህን አዋጅ አንቀጽ ፲፭(፪) ወይም ፳፬(፪) ድንጋጌ የተላለፈ ማንኛውም ሰው ከሁለት እስከ አምስት ዓመት በሚደርስ ጽኑ እሥራት እና እስከ ፲ ሺህ ብር በሚደርስ የገንዘብ መቀጮ ይቀጣል።
    ፪· የዚህ አንቀጽ ንዑስ አንቀጽ (፩) ድንጋጌ እንደተጠበቀ ሆኖ ፡ ኤጀንሲውን ሳያስፈቅድ የሬዲዮ መገናኛ መሣሪያዎች ፥ የቲቪ·አር·ኦ መሣሪያዎች ወይም በኤጀንሲው መፈቀድ ያለባቸውን ሌሎች የቴሌኮሙኒኬሽን መሣሪያዎች ይዞ የተገኘ ማንኛውም ሰው መሣሪያው በኤጀንሲው ይወረስበታል።
    ፫· የዚህን አዋጅ ሌሎች ድንጋጌዎች የተላለፈ ማንኛውም ሰው በወንጀለኛ መቅጫ ሕግ መሠረት ይቀጣል ።

#### ፳፮· የተሻሩ ሕጐች

የሚከተሉት በዚህ አዋጅ ተሽረዋል ፤

    ፩· ቴሌፎን በእጅ መኖሩን ስለማስታወቅ የወጣው አዋጅ ቁጥር ፶፭/፲፱፻፴፮ ፡
    ፪. የቴሌፎን መገናኛ መስመር ጥበቃ አዋጅ ቁጥር ፩፻፲፬/
    ፫· የቴሌኮሙኒኬሽን ቦርድ ማቋቋሚያ አዋጅ ቁጥር ፩፻፴፩᜵

#### ፳፯· አዋጁ የሚጸናበት ጊዜ

ይህ አዋጅ ከኅዳር ፲፱ ቀን ፲፱፻፹፱ ዓ·ም· ጀምሮ የጸና ይሆናል።

**አዲስ አበባ ኅዳር ፲፱ ቀን ፲፱፻፹፱ ዓ·ም·**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት