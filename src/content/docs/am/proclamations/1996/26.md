---
title: አዋጅ ቁጥር ፳፮/፲፱፻፹፰
---

# የብሔራዊ ጤና ምርምር ኢንስቲትዩት ማቋቋሚያ አዋጅን ለመሻር የወጣ አዋጅ

የብሔራዊ ጤና ምርምር ኢንስቲትዩት የተቋቋመበትን
አዋጅ ቁጥር ፪፻፸፩ ፲፱፻፸ሚ መሻር አስፈላጊ ሆኖ በመገኘቱ ፣

በኢትዮጵያ ፌዴራላዊ ዲሞክራሲያዊ ሪፐብሊክ ሕገ
መንግሥት አንቀጽ ፶፭ (፩) መሠረት የሚከተለው ታውጇል ።

#### ፩· አጭር ርዕስ

ይህ አዋጅ «የብሔራዊ ጤና ምርምር ኢንስቲትዩት ማቋቋሚያ
አዋጅን ለመሻር የወጣ አዋጅ ቁጥር ፳፮ ፲፱፻፹፰» ተብሎ
ሊጠቀስ ይችላል ።

#### ፪‧ መሻር

የብሔራዊ ጤና ምርምር ኢንስቲትዩት ማቋቋሚያ አዋጅ ቁጥር
፪፻፸፩ ፲፱፻፸፯ በዚህ አዋጅ ተሽሯል ።

#### ፫‧ መብትና ግዴታ ስለማስተላለፍ

የብሔራዊ ጤና ምርምር ኢንስቲትዩት መብትና ግዴታ በሚኒስ
ትሮች ምክር ቤት ደንብ ቁጥር ፬ ፲፱፻፹፰ ለተቋቋመው የኢት
ዮጵያ የጤናና ሥነምግብ ምርምር ኢንስቲትዩት ተላልፋል ።

#### ፬ አዋጁ የሚፀናበት ጊዜ

ይህ አዋጅ ከየካቲት ፯ ቀን ፲፱፻፹፰ ዓ·ም· ጀምሮ የፀና ይሆናል።

**አዲስ አበባ የካቲት ፯ ቀን ፲፱፻፹፰ ዓ.ም·**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት

# የሚኒስትሮች ምክር ቤት ደንብ ቁጥር ፬ ፲፱፻፹፰

### የኢትዮጵያ የጤናና ሥነ ምግብ ምርምር ኢንስቲትዩትን ለማቋቋም የወጣ የሚኒስትሮች ምክር ቤት ደንብ

የሚኒስትሮች ምክር ቤት የኢትዮጵያ ፌዴራላዊ ዲሞክራ
ሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን
በወጣው አዋጅ ቁጥር ፬ ፲፱፻፹፯ አንቀጽ ፭ መሠረት ይህን ደንብ
አውጥቷል ።

#### ፩ አጭር ርዕስ

ይህ ደንብ “የኢትየጵያ የጤናና ሥነ ምግብ ምርምር ኢንስቲ
ትዩት ማቋቋሚያ የሚኒስትሮች ምክር ቤት ደንብ ቁጥር
፬/ ፲፱፻፹፰ ” ተብሎ ሊጠቀስ ይችላል ።

#### ፪ መቋቋም

፩. የኢትዮጵያ የጤናና የሥነ ምግብ ምርምር ኢንስቲትዩት
(ከዚህ በኋላ “ኢንስቲትዩቱ” እየተባለ የሚጠራ) ራሱን
የቻለ የሕግ ሰውነት ያለው መንግሥታዊ ተቋም በዚህ
ደንብ ተቋቁሟል ።

፪ ኢንስቲትዩቱ ተጠሪነቱ ለጤና ጥበቃ ሚኒስትር ይሆናል ።
ዋናው መሥሪያ ቤት

የኢንስቲትዩቱ ዋና መሥሪያ ቤት አዲስ አበባ ሆኖ እንደአስፈ
ላጊነቱ በሌሎች ሥፍራዎችም ቅርንጫፍ መሥሪያ ቤቶች
ለማቋቋም ይችላል ።

#### ፬· የኢንስቲትዩቱ ዓላማዎች

ኢንስቲትዩቱ የሚከተሉት ዓላማዎች ይኖሩታል ፤

    ፩· የበሽታ መንስኤና ስርጭትን ፥ ሥነ ምግብን ፥ የሀገረሰብ
    መድኃኒትና የሕክምና ዘዴዎችን እንዲሁም ዘመናዊ መድ
    ኃኒቶችን በተመለከተ ጥናትና ምርምር በማካሄድ በሀገሪቱ
    ጤናን ለማሻሻል የሚደረገውን እንቅስቃሴ የማገዝ ፤

    ፪‧ የጤና ሳይንስና ቴክኖሎጂ እንዲዳብር አስተዋጽኦ
    ९९५८१०

#### ፭· የኢንስቲትዩቱ ሥልጣንና ተግባር

ኢንስቲትዩቱ የሚከተሉት ሥልጣንና ተግባሮች ይኖሩታል ፤

    ፩· ለምርምርና ጥናት የሚረዱ መረጃዎችን የመሰብሰብ ፡
    የማጠናቀር ፤

    ፪ ለጤና ምርመራ ፡ ለበሽታ መከላከያና ለሕክምና የሚያስ
    ፈልጉንጥረ ነገሮች ዝግጅትን በተመለከተ ጥናትና ምርምር
    ९१५८१

    ፫· የጥናትና ምርምር ሥራዎችን ለማከናወን ከሚመለከታቸው
    መሥሪያ ቤቶች ወይም ተቋሞች ጋር ቅንጅታዊ አሠራር
    እንዲቀየስ ' እንዲጠናከርና እንዲዳብር የጋራ ምርምር
    እንዲፈጠር የመጣር ፤

    ፬. የምግብ እጥረትና ያለመመጣጠን የሚያስከትላቸው
    በሽታዎች የሚወገዱበትን መንገድና በቤተሰብ ደረጃ
    የአመጋገብ ሁኔታ እንዲሻሻል ጥናትና ምርምር
    የማድረግ፤

    ፭. የበሽታዎችን መንስዔ፡ የሚያስከትሉትን ጠንቅና ሥርጭት
    በተመለከተ ጉዳዩ ከሚመለከታቸው ጋር በመተባበር
    ጥናትና ምርምር የማካሄድ ፤

    ፮· በሀገረሰብ መድኃኒትና ህክምና እንዲሁም በዘመናዊ
    መድኃኒቶች ላይ ምርምር የማካሄድ ፡ አጥጋቢ የምርምር
    ውጤት ያሳዩ መሆናቸው የተረጋገጠላቸው የሀገረሰብ
    መድኃኒቶችና የህክምና ዘዴዎች በጤና አገልግሎት
    ውስጥ የሚገቡበትን ሁኔታ የማጥናት ፤

    ፯. ከሌሎች አግባብ ካላቸው አካሎች ጋር በመተባበር
    በአገሪቱ ውስጥ የሥነ ምግብ ምርምርና ጥናት የማካሄድ፤

    ፰· በላቦራቶሪና በክሊኒካል ጥናቶች ፈዋሽነታቸው የተረ
    ጋገጠ የባህል መድኃኒቶች ሊመረቱ የሚችሉበትን
    ሁኔታ የማጥናት፤

    ፱‧ ፍቱን የሀገረሰብ መድኃኒቶችን አጠቃቀም ፡ ጥራትና
    ብቃት የሚገልጽ መነሻ መጽሐፈ መድኃኒት የማዘጋጀት፤

    ፲· የሀገረሰብ መድኃኒትና ሕክምና ባለሙያዎች ስለሙያው
    መጐልበትና ስለሚከተሉት የጤና አገልግሎት ጥራትና
    ብቃት ለመወያየት የሚያስችሉ ሁኔታዎችን የማመ
    ቻቸት፡ ሥልጠናና ትምህርትም እንዲያገኙ ከሚመለከ
    ታቸው ጋር በመተባበር የመሥራት፤

    ፲፩ በሀገረሰብ መድኃኒትነት የሚያገለግሉ ዕፅዋቶችና
    የሕክምና ቅርሶች እንዳይጠፉ የአካባቢ ጥበቃ እንዲደረ
    ግላቸው ከሚመለከታቸው ድርጅቶች ጋር በመተባበር
    አስፈላጊውን ጥረት የማድረግ፤

    ፲፪: እንደ አስፈላጊነቱ የሙያ ምክር የመስጠት ፡ እንዲሁም
    ከልዩ ልዩ ተቋሞች ለከፍተኛ ምርመራ ጥያቄዎች ሲቀር
    ቡለት የሚላኩለትን ናሙናዎች በመቀበል የላቦራቶሪ
    ምርመራዎችን የማከናወን ፤

    ፲፫· ለሚሰጠው አገልግሎት ዋጋ የማስከፈል ፤

    ፲፬ የንብረት ባለቤት የመሆን ፡ ውል የመዋዋል ፤

    ፲፭‧ በራሱ ስም የመክሰስ ፡ የመከሰስ፤

    ፲፮. ዓላማውን ለማስፈጸም የሚያስፈልጉትን ሌሎች ተግባ
    ሮችን የማከናወን ።

#### ፮· የኢንስቲትዩቱ አቋም

ኢንስቲትዩቱ ፤

    ፩· የዲሬክተሮች ቦርድ (ከዚህ በኋላ “ቦርዱ” እየተባለ
    የሚጠራ) ፤

    ፪· በቦርዱ አቅራቢነት በመንግሥት የሚሾም አንድ ዲሬክተር፤

    ፫· አስፈላጊው ሠራተኞች
    ይኖሩታል ።

#### ፯· የቦርዱ አባላት

    ፩· የጤና ጥበቃ ምክትል ሚኒስትር
        ሰብሳቢ

    ፪. የኢትዮጵያ ሳይንስና ቴክኖሎጂ ኮሚሽን ተወካይ
        አባል

    ፫· የሕክምና ትምህርት ከሚካሄድባቸው ከፍተኛ
    የትምህርት ተቋሞች የሚወከሉ ባለሙያዎች
        "

    ፬ በመንግሥት የሚሰየም አንድ አባል
        "

    ፭· የኢትዮጵያ የጤናና ሥነምግብ ምርምር ኢንስቲትዩት
    ዲሬክተር
        አባልና ፀሐፊ

#### ፰ የቦርዱ ሥልጣንና ተግባር

ቦርዱ የሚከተሉት ሥልጣንና ተግባሮች ይኖሩታል፤

    ፩· በዚህ ደንብ አንቀጽ፬እና፭ የተመለከቱት የኢንስቲትዩቱ
    ዓላማዎች እንዲሁም ስልጣንና ተግባሮች በሚገባ ሥራ
    ላይ መዋላቸውን የመከታተል ፤

    ፪· በኢንስቲትዩቱ ተቀርጸው የሚቀርቡትን ፖሊሲና መመሪ
    ያዎች የመገምገምና የማፅደቅ ፤

    ፫· የኢንስቲትዩቱን የምርምር ፕሮግራሞች ገምግሞ የማጽደቅ፡
    በሥራ መተርጐማቸውን የመከታተልና የመቆጣጠር ፤

    ፬. ለኢንስቲትዩቱ ዲሬክተር ተጠሪ የሆኑ ኃላፊዎችን ሹመት
    የማጽደቅ ፤

    ፭. በቴክኒክና በሳይንቲፊክ ሥራዎች ላይ የተሠማሩ ሠራተ
    ኞችን መተዳደሪያ ደንብ የማጽደቅ ፡ ደሞዝና አበላቸውን
    የመወሰን ፤

    ፮· የኢንስቲትዩቱን ረቂቅ በጀት የማጽደቅ ' አመዳደቡን
    የመመጠንና አወጣጡን የመወሰን ።

#### ፱ · የቦርዱ ስብሰባ

    ፩· ቦርዱ በሦስት ወር አንድ ጊዜ መደበኛ ስብሰባ ይኖረዋል።
    ሆኖም አስፈላጊ ሆኖ ሲገኝ በማናቸውም ጊዜ አስቸኳይ
    ስብሰባ ሊያደርግ ይችላል ።

    ፪· ከቦርዱ አባላት አብዛኞቹ በስብሰባው ከተገኙ ምልዓተ
    ጉባዔ ይሆናል ።

    ፫· የቦርዱ ውሣኔዎች በድምጽ ብልጫ ያልፋሉ ። ሆኖም
    ድምጽ እኩል በእኩል የተከፈለ እንደሆነ ሰብሳቢው
    ወሳኝ ድምጽ ይኖረዋል ።

    ፬· የዚህ አንቀጽ ድንጋጌዎች እንደተጠበቁ ሆነው ፤ ቦርዱ
    የራሱን የስብሰባ ሥነ ሥርዓት ደንብ ሊያወጣ ይችላል ።

#### ፲· የዲሬክተሩ ሥልጣንና ተግባር

    ፩ ዲሬክተሩ የኢንስቲትዩቱ ዋና ሥራ አስፈጻሚ በመሆን
    ከቦርዱ በሚሰጠው አጠቃላይ መመሪያ መሠረት ኢንስቲ
    ትዩቱን በሚገባ የማስተዳደርና ሥራውንም የመምራት
    ኃላፊነት አለበት ።

    ፪. ከዚህ በላይ በንዑስ አንቀጽ (፩) የተመለከተው አጠቃላይ
    አነጋገር እንደተጠበቀ ሆኖ ' ዲሬክተሩ የሚከተሉት
    ሥልጣንና ተግባሮች ይኖሩታል ፤

        ሀ) በዚህ ደንብ አንቀጽ ፭ ለኢንስቲትዩቱ የተሰጡትን
        ሥልጣንና ተግባሮች ሥራ ላይ የማዋል ፤

        ለ) በኢንስቲትዩቱ በቴክኒክ እና በሳይንቲፊክ ሥራ ላይ
        የተሠማሩ ሠራተኞችን ቦርዱ ባፀደቀው መመሪያ
        መሠረት የመቅጠር ' የማስተዳደር እንዲሁም የኢንስ
        ቲትዩቱን ሌሎች ሠራተኞች በመንግሥት ሠራተኞች
        ሕግ መሠረት የማስተዳደር ፤

        ሐ) የኢንስቲትዩቱን ዓመታዊ በጀትና የሥራ'ፕሮግራም
        አዘጋጅቶ ለቦርዱ የማቅረብ ፤

        መ) ለኢንስቲትዩቱ በተፈቀደው በጀትና የሥራ ፕሮግራም
        መሠረት ገንዘብ ወጪ የማድረግ፤

        ሠ) የኢንስቲትዩቱን የሥራ ክንውን የሚያሳይ ዓመታዊ
        ሪፖርት ለቦርዱ የማቅረብ ።

    ፫· የኢንስቲትዩቱን ተግባሮች በሚገባ ለማከናወን ባስፈለገ
    መጠን ሥልጣኑን በከፊል ለኢንስቲትዩቱ ምክትል
    ዲሬክተር ወይም ለሌሎች የኢንስቲትዩቱ ሠራተኞች
    በውክልና ሊሠጥ ይችላል ።

#### ፲፩ በጀት

    ፩· የኢንስቲትዩቱ በጀት ከሚከተሉት የተውጣጣ ይሆናል፤

        ሀ) ከፌዴራል መንግሥቱ የሚመደብ በጀት ፡

        ለ) በዚህ ደንብ መሠረት የሚሰበሰብ የአገልግሎት
        ዋጋ፡

        ሐ) ከሌሎች ምንጮች ።

    ፪· በዚህ አንቀጽ ንዑስ አንቀጽ ፩ የተመለከተው ገንዘብ
    በኢንስቲትዩቱ ስም ባንክ ተቀማጭ ሆኖ የኢንስቲት
    ዩቱን ዓላማዎች ተግባራዊ ለማድረግ የመንግሥትን
    የበጀት አሠራር መመሪያ በማድረግ ወጪ ያደርጋል ።

#### ፲፪‧ የሂሣብ መዛግብት

    ፩‧ ኢንስቲትዩቱ የተሟሉና ትክክለኛ የሆኑ የሂሣብ መዛግብት
    ይይዛል ።

    ፪· የኢንስቲትዩቱ የሂሣብ መዛግብትና ገንዘብ ነክ ሰነዶች
    በዋናው ኦዲተር ወይም እርሱ በሚሰይማቸው ኦዲተሮች
    በየዓመቱ ይመረመራሉ ።

#### ፲፫፫· ደንቡ የሚፀናበት ጊዜ

ይህ ደንብ በፌዴራል ነጋሪት ጋዜጣ ታትሞ ከወጣበት ቀን
ጀምሮ የፀና ይሆናል ።

**አዲስ አበባ የካቲት ፯ ቀን ፲፱፻፹፰ ዓ.ም**

> ##### መለስ ዜናዊ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ጠቅላይ ሚኒስትር