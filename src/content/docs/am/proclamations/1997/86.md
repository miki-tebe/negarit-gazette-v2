---
title: አዋጅ ቁጥር ፹፮/፲፱፻፹፱
---

# ስለኤሌክትሪክ የወጣ አዋጅ

የኤሌክትሪክ አገልግሎት የሚስፋፋበትን ሁኔታ ማመቻቸት የሀገሪቱን ኢኮኖሚና ማኅበራዊ እድገት ለማፋጠን አስፈላጊ ሆኖ በመገኘቱ ፤ ብቁና አስተማማኝ የኤሌክትሪክ አገልግሎት መስጠትእንዲቻል አገልግሎት የሚሰጡትን አካላት ሥራዎች የሚቆጣጠር ራሱን የቻለ የመንግሥት መሥሪያ ቤት ማቋቋምና ቁጥጥሩ የሚካሄድበትን ሁኔታ መደንገግ አስፈላጊ ሆኖ በመገኘቱ ፤  በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፭(፩) መሠረት የሚከተለው ታውጇል ።

### ክፍል አንድ

#### ፩. አጭር ርዕስ

ይህ አዋጅ “ስለ ኤሌክትሪክ (የወጣ) አዋጅ ቁጥር ፹፮ ፲፱፻፹፱” ተብሎ ሊጠቀስ ይችላል ።

#### ፪. ትርጓሜ

የቃሉ አገባብ ሌላ ትርጉም የሚያሰጠው ካልሆነ በስተቀር በዚህ አዋጅ ውስጥ ፤

    ፩ “ክፍያ” ማለት ደንበኛው ለተጠቀመበት የኤሌክትሪክ አገልግሎት የሚጠየቅ ክፍያ ነው፤
    ፪ “ደንበኛ” ማለት ከባለፈቃዱ የኤሌክትሪክ አገልግሎት የሚያገኝ ሰው ነው ፡
    ፫· “ማከፋፈል” ማለት በመካከለኛ እና በአነስተኛ ቮልቴጅ መስመሮች አማካይነት ለደንበኞች የሚቀርብ የኤሌክትሪክ አገልግሎት ነው ፣
    ፬· “ኤሌክትሪክ” ማለት ከውሃ ፤ ከማዕድናት ፤ ከፀሐይ ወይም ከሌሎች ምንጮች የሚገኝ የኤሌክትሪክ ኃይል ነው ፤
    ፭. “ማመንጨት” ማለት ኤሌክትሪክ ማምረት ነው ፤
    ፮· “ፈቃድ” ማለት ለንግድ ዓላማ ኤሌክትሪክን ለማመንጨት፤ ለማስተላለፍ ፤ ለማከፋፈልና ለመሸጥ በዚህ አዋጅ መሠረት የሚሰጥ ፈቃድ ነው፤
    ፯· “ባለፈቃድ” ማለት በዚህ አዋጅ መሠረት ፈቃድ የተሰጠው ሰው ነው ፣
    ፰‧ “ሚኒስትር” እና “ሚኒስቴር” ማለት እንደ ቅደም ተከተሉ የማዕድንና ኢነርጂ ሚኒስትር እና ሚኒስቴር ነው፤
    ፱‧ “ሰው” ማለት ማናቸውም የተፈጥሮ ሰው ወይም በሕግ የሰውነት መብት የተሰጠው አካል ነው፤
    ፲ “ደንብ” ማለት ይህን አዋጅ ለማስፈጸም የሚወጣ ደንብ ነው፣
    ፲፩ “ታሪፍ” ማለት በመንግሥት የጸደቀ የኤሌክትሪክ አገልግ ሎት ዋጋ ተመን ዝርዝር ነው፣
    ፲፪. “ማስተላለፍ” ማለት ከፍተኛ መጠን ያለውን ኤሌክትሪክ የማጓጓዝ ተግባር ነው ።

### ክፍል ሁለት
#### ፫. መቋቋም

    ፩‧ የኢትዮጵያ ኤሌክትሪክ ኤጀንሲ (ከዚህ በኋላ “ኤጀንሲ” ተብሎ የሚጠራ) ራሱን የቻለ የፌዴራል መንግሥት መሥ ሪያ ቤት ሆኖ በዚህ አዋጅ ተቋቁሟል ።

    ፪. ኤጀንሲው ተጠሪነቱ ለሚኒስቴሩ ይሆናል ።

#### ፬ ዋናው መሥሪያ ቤት

የኤጀንሲው ዋና መሥሪያ ቤት በአዲስ አበባ ሆኖ እንደአስፈላጊነቱ በማናቸውም ሥፍራ ቅርንጫፍ ሊኖረው ይችላል ።

#### ፭ የኤጀንሲው ዓላማ

የኤጀንሲው ዓላማ ብቁ ፣ አስተማማኝ ፣ ጥራት ያለውና ኤኮኖሚያዊ የሆነ የኤሌክትሪክ አገልግሎት እንዲስፋፋ ማድረግ ይሆናል።

#### ፮. የኤጀንሲው ሥልጣንና ተግባር

    ፩. የኤሌክትሪክ ማመንጨት፣ማስተላለፍ፣ማከፋፈልና ሽያጭ ሥራዎች በዚህ አዋጅ ፣ አዋጁን ለማስፈጸም በወጡደንቦችና መመሪያዎች መሠረት መካሄዳቸውን መቆጣጠርና ማረጋገጥ፡
    ፪ የኤሌክትሪክ አገልግሎቶችን ጥራትና ደረጃ መወሰን ፣ ተግባራዊነታቸውን ማረጋገጥ ፣
    ፫‧ ለኤሌክትሪክ ሥራ ተቋራጮች የሙያ ብቃት የምስክር ወረቀት መስጠት፣
    ፬· በዚህ አዋጅና አዋጁን ለማስፈጸም በወጡ ደንቦችና መመሪያዎች መሠረት የኤሌክትሪክ ማመንጨት ፣ ማስተላለፍ ፡ ማከፋፈልና መሸጥ ፈቃድ መስጠት ፤ ማገድና መሠረዝ ፤
    ፭. ታሪፍን አጥንቶ ለውሳኔ ማቅረብ ፤ ሲፈቀድም ተግባራዊነቱን መቆጣጠር፣
    ፮‧ በደንብ በሚወሰነው መሠረት የፈቃድ ክፍያዎችን መሰብሰብ ፡
    ፯. በኤሌክትሪክ ቴክኒካዊ እድገት መስክ ከማሰልጠኛ ተቋማት ጋር መተባበር ፣
    ፰‧ የንብረት ባለቤት መሆን ፣ ውል መዋዋልና በስሙ መክሰስና መከሰስ ፡
    ፱‧ ዓላማውን ተግባራዊ ለማድረግ የሚያስፈልጉ ሌሎች ሕጋዊ ተግባራትን ማከናወን ።

#### ፯. የኤጀንሲው አመራር

    ፩‧ ኤጀንሲው በሚኒስትሩ አቅራቢነት በመንግሥት የሚሾም አንድ ዋና ሥራ አስኪያጅና አስፈላጊው ሠራተኞች ይኖሩ
    ፪· ዋናው ሥራ አስኪያጅ የኤጀንሲው ዋና ሥራ አስፈጻሚ በመሆን ከሚኒስቴሩ በሚሰጠው አጠቃላይ መመሪያ መሠረት የኤጀንሲውን ሥራዎች ይመራል ፡ ያስተዳድራል ።
    ፫· በዚህ አንቀጽ ንዑስ አንቀጽ (፪) የተጠቀሰው ጠቅላላ አነጋገር እንደተጠበቀ ሆኖ ዋናው ሥራ አስኪያጅ፤
        ሀ) በዚህ አዋጅ አንቀጽ ፮ የተመለከቱትን የኤጀንሲውን ሥልጣንና ተግባሮች ሥራ ላይ ያውላል ፡
        ለ) የፌዴራል ሲቪል ሰርቪስ ሕግን መሠረታዊ ዓላማዎች ተከትሎ መንግሥት በሚያጸድቀው መመሪያ መሠረት የኤጀንሲውን ሠራተኞች ይቀጥራል ፡ ያስተዳድራል ፣
        ሐ) የኤጀንሲውን የሥራ ፕሮግራምና በጀት አዘጋጅቶ ለሚኒስቴሩያቀርባል፡ሲፈቀድም በሥራ ላይ ያውላል፡
        መ) በጸደቀው የኤጀንሲው በጀት መሠረት ገንዘብ ወጪ ያደርጋል ፡
        ሠ) ከሦስተኛ ወገኖች ጋር በሚደረጉ ግንኙነት ሁሉ ኤጀንሲውን ይወክላል ፡
        ረ) የኤጀንሲውን የሥራ ክንውንና የሂሣብ ሪፖርት አዘጋጅቶ ለሚኒስቴሩ ያቀርባል ።
    ፬· ዋና ሥራ አስኪያጅ ለኤጀንሲው የሥራ ቅልጥፍና በሚያስፈልግ መጠን ሥልጣንና ተግባሩን ለኤጀንሲው የሥራ ኃላፊዎ ችና ሠራተኞች በውክልና ሊያስተላልፍ ይችላል ። ሆኖም እርሱ በማይኖር ጊዜ ተክቶ እንዲሠራ የሚወከል ሰው ከ፴ ቀናት ለሚበልጥ ጊዜ የሚሠራ ከሆነ ውክልናው አስቀድሞ በሚኒስትሩ መፈቀድ አለበት ።

#### ፰‧ በጀት

    ፩ የኤጀንሲው በጀት ከሚከተሉት ምንጮች የተውጣጣ ይሆSA:
        ሀ) በመንግሥት ከሚመደብለት በጀት ፡
        ለ) ከሚሰበሰበው የፈቃድ ክፍያ ፡ እና
        ሐ) ከሌሎች ምንጮች ከሚገኝ ገንዘብ ።
    ፪- በዚህ አንቀጽ ንዑስ አንቀጽ (፩) የተመለከተው ገንዘብ በኤጀንሲው ስም በሚከፈት የባንክ ሂሳብ ተቀማጭ ሆኖ የፌዴራሉን መንግሥት የፋይናንስ አስተዳደር አዋጅ መሠረት በማድረግ የኤጀንሲውን ሥራዎች ለማስፈጸም ወጪ ይሆናል ።

#### ፱‧ የሂሣብ መዛግብት

    ፩· ኤጀንሲው የተሟሉና ትክክለኛ የሆኑ የሂሣብ መዛግብትን ይይዛል ።
    ፪. የኤጀንሲው የሂሣብ መዛግብትና ገንዘብ ነክ ሰነዶች በዋናው ኦዲተር ወይም ዋናው ኦዲተር በሚሰይማቸው ኦዲተሮች በየዓመቱ ይመረመራሉ ።

### ክፍል ሦስት
#### ፲. የፈቃድ አስፈላጊነት

    ፩· ማንኛውም ሰው ከኤጀንሲው የተሰጠ ፈቃድ ሳይኖረው ለንግድ ዓላማ ኤሌክትሪክ ማመንጨት ፡ ማስተላለፍ ፡ ማከፋፈል ወይም መሸጥ አይችልም ።
    ፪ ማንኛውም ሰው ለንግድ ላልሆነ ዓላማ ኤሌክትሪክ ለማመንጨት ፡ ለማስተላለፍ ወይም ለማከፋፈል በቅድሚያ ኤጀንሲውን ማሳወቅና የአካባቢ ጥበቃና የአደጋ መከላከያ ሁኔታዎ ችን ማሟላቱን በኤጀንሲው ለማረጋገጥ የሚያስችሉ መረጃ ዎችን ማቅረብ አለበት ።
    ፫· የመጠባበቂያ ኃይል ማመንጫ መሣሪያ ተክሎ ኤሌክትሪክ የሚያመነጭ ማንኛውም ሰው ከሚመለከተው ባለፈቃድ ጋር ስምምነት አድርጐ በአካባቢው በሚገኘው የማከፋፈያ መስመር ሊጠቀም ይችላል ።

#### ፲፩‧ ፈቃድ ለማግኘት ብቁ ስለመሆን

    ፩. ማናቸውም ሰው በዚህ አዋጅ፡አዋጁን ለማስፈጸም በሚወጡ ደንቦችና መመሪያዎች እና በኢንቨስትመንት ሕግ የተገለጹትን ፈቃድ ለማግኘት ብቁ የሚያደርጉ መሥፈርቶችን ያሟላ ከሆነ እንዲሁም በንግድ ሕግ መሠረት የንግድ ሥራ ማካሄድ የሚችልና የፈቃድ ግዴታዎችን ለመወጣት የሚያስችል የገንዘብ ምንጭ ፡ የቴክኒክ ችሎታ ፡ ሙያና ልምድ ያለው መሆኑ በኤጀንሲው ሲረጋገጥ ፈቃድ ይሰጠዋል ።
    ፪· ይህ አዋጅ ከመውጣቱ በፊት የኤሌክትሪክ ማመንጨት ፡ ማስተላለፍ ፡ ማከፋፈል እና መሸጥ ሥራዎችን ሲሠራ የቆየ ማናቸውም ሰው አስፈላጊውን ዝርዝር የያዘ ማመልከቻ በማቅረብ ፈቃድ ማውጣት አለበት ።

#### ፲፪. ፈቃድ ስለማስተላለፍ

በዚህ አዋጅ የተሰጠ ፈቃድ በደንብ በሚወሰን መሠረት የኤጀንሲውን ስምምነት አስቀድሞ በማግኘት ለሌላ ሰው ሊተላለፍ ይችላል ።

#### ፲፫· የፈቃድ ግዴታዎች

ማንኛውም ባለፈቃድ ፡

    ፩‧ የኤሌክትሪክ ማመንጨት ማስተላለፍ ፣ ማከፋፈልና መሸጥ ሥራዎችን ፡ ይህን አዋጅና አዋጁን ለማስፈጸም የወጡ ደንቦችንና መመሪያዎችን ፣ እንዲሁም የአካባቢ ጥበቃን በሚመለከት የወጡ ሕጐችን ፣ ድንጋጌዎችንና በኤጀንሲው የተወሰኑትን የጥራት ደረጃዎች አክብሮ ያከናውናል ፡
    ፪ _ ስለሥራው አግባብ ያላቸውን ሪኮርዶች ይይዛል፣ ሚኒስቴሩ በሚያወጣው መመሪያ መሠረት ሪፖርቶችንና መረጃዎችን ለኤጀንሲው ያቀርባል ፡
    ፫‧ መዛግብቱና ሪኮርዶቹ በአግባቡ ሥልጣኑ በተሰጣቸው የኤጀንሲው ኃላፊዎች እንዲመረመሩ ሲጠየቅ ለምርመራ ያቀርባል ።

#### ፲፬. ፈቃድ ስለማገድና ስለመሠረዝ

    ፩ ባለፈቃዱ በዚህ አዋጅ ፡ በአዋጁ መሠረት በወጡ ደንቦች መመሪያዎችና በፈቃዱ ላይ የተጠቀሱትን ግዴታዎች ሳያከብር ሲቀር ኤጀንሲው ፈቃዱን ሊያግድ ወይም ሊሰርዝ ይችላል ።
    ፪ ኤጀንሲው አንድን ፈቃድ ከመሰረዙ በፊት ባለፈቃዱ ስህተቱን እንዲያርም በቂ ይሆናል ብሎ የሚገምተውን ጊዜ ይሰጠዋል ።
    ፫ የወራሾች መብት እንደተጠበቀ ሆኖ ባለፈቃዱ ሲሞት ወይም የንግድ ድርጅት ከሆነ ሲፈርስ ወይም አግባብ ባለው ሕግ መሠረት የመክሰር ውሳኔ ሲሰጥበት ፈቃዱ ይሰረዛል ።

#### ፲፭ የኤሌክትሪክ ክፍያዎች

ማንኛውም ባለፈቃድ ለሰጠው የኤሌክትሪክ አገልግሎት ከታ ሪፍ በላይ ክፍያ ሊጠይቅ አይችልም ።

#### 12 ባለፈቃዱ የኤሌክትሪክ አገልግሎት ስለሚቋረጥበት ሁኔታ

    ፩ ባለፈቃዱ በሚከተሉት ምክንያቶች ካልሆነ በስተቀር የኤ ሌክትሪክ አገልግሎት ሊያቋርጥ አይችልም ፡
        ሀ) የኤሌክትሪክ መሣሪያዎችና መስመሮችን ለመፈተሽ፡ ለመጠገን ፡፡ ለማደስ ፡ ለማስተካከል ወይም ከኤሌክት ሪክ መሣሪያዎችና መስመሮች ጋር የተያያዙ አስፈላጊ ሥራዎችን ለማካሄድ ፡
        ለ) እንደውሃ መጥለቅለቅ ፡ የመሬት መናድ ወይም መንቀ ጥቀጥ ያሉ የተፈጥሮ አደጋዎች ወይም ከባለፈቃዱ አቅም በላይ የሆኑ ሌሎች ሁኔታዎች ሲከሰቱ ፡
        ሐ) ደንበኛው የኤሌክትሪክ ክፍያ ሳይፈጽም ሲቀር ፡
        መ) ደንበኛው ከገባው ስምምነት ውጪ ያልተፈቀደለትን ኤሌክትሪክ ሲጠቀም ፡
    ፪ _ ባለፈቃዱ በዚህ አንቀጽ ንዑስ አንቀጽ ፩(ሀ) የተመለከቱት ምክንያቶች የኤሌክትሪክ አገልግሎት ከመቋረጡ ከ፳፬ ሰዓት በፊት ለተጠቃሚው ኅብረተሰብ ማሳወቅ አለበት ።

#### ፲፯‧ ብሔራዊ ግሪድ

    ፩ መንግሥት በማስታወቂያ ማንኛውንም የቮልቴጅ መጠኑ ከ፩፻፴፪ ኬቪ‧ ያላነሰን የኤሌክትሪክ የማስተላለፊያ መስመር ብሔራዊ ግሪድ ብሎ ሊሰይም ይችላል ።
    ፪ ባለፈቃዶች በብሔራዊ ግሪድ ላይ የሚጠቀሙበት ሁኔታ በደንብ ይወሰናል ።

#### ኤሌክትሪክ ወደ ሀገር ውስጥ ስለማስገባት ወይም ወደውጪ አገር ስለመላክ

    ፩- ማንኛውም ባለፈቃድ ከውጭ ሀገር ወደ ሀገር ውስጥ ኤሌክትሪክ አስገብቶ ማከፋፈል ቢፈልግ በቅድሚያ ከኤጀንሲው ፈቃድ ማግኘት ይኖርበታል ።
    ፪ ማንኛውም ባለፈቃድ በኢትዮጵያ ውስጥ የሚመነጨውን ኤሌክትሪክ ወደ ውጪ መላክ ቢፈለግ በቅድሚያ ከኤጀንሲው ፈቃድ ማግኘት ይኖርበታል ።
    ፫ ኤሌክትሪክ ወደ ሀገር ወስጥ ማስገባት ወይም ወደ ውጪ አገር መላክ የሚቻልበት ሁኔታ በኤጀንሲው በሚቀርበው ጥናት መሠረት በሚኒስቴሩ ይወሰናል ።

#### ፲፱. ስለመቆጣጠር

በኤጀንሲው የተወከለ ኃላፊ ለህሊና ግምት ተገቢ በሆነ በማንኛውም ሰዓት የኤሌክትሪክ ሥራዎችን ሳያግድ ወይም ሳያደናቅፍ በሥፍራው በመገኘት የኤሌክትሪክ ማመንጨት፡ ማስተላለፍ ፡ ማከፋፈልና መሸጥ ሥራዎችን መመርመርና መቆጣጠር ይች ላል ።

### ክፍል አራት

#### ፳‧ በመሬት ስለመጠቀም

    ፩‧ ማንኛውም ባለፈቃድ በማንኛውም ሰው ይዞታ ስር ወደሆነ መሬት ወይም ቅጥር ግቢ በመግባት የኤሌክትሪክ መስመር ለመዘርጋት ፡ ለመጠገን ፡ ለማሻሻል ፡ ለመመርመር ወይም መስመሩን ለማንሳት የሚያስፈልጉ ተግባሮችን ማከናወን ይችላል ።
    ፪ ባለፈቃዱ የኤሌክትሪክ ግንባታዎችንና ሥራዎችን ለማካሄድ መሰናክል የሚሆኑ ወይም በኤሌክትሪክ መስመር ላይ አደጋ ሊያስከትሉ የሚችሉ ዛፎችን የመቁረጥና የመመልመል ወይም ሰብሎችን ፡ አትክልቶችንና ሌሎች ነገሮችን የማስወገድ መብት አለው ።
    ፫ ባለፈቃዱ በዚህ አንቀጽ ንዑስ አንቀጽ (፩) ወይም (፪) የተጠቀሱትን ተግባራት ለማከናወን ሲፈልግ ሥራውን ከመጀመሩ በፊት የመሬቱን ባለይዞታ በቅድሚያ የማሳወቅ ግዴታ አለበት ።

#### ፳፩ _ ካሣ ስለመክፈል

ባለፈቃዱ በዚህ አዋጅ አንቀጽ ፳ የተጠቀሱትን ተግባራት ሲያከናውን በባለይዞታው ንብረት ላይ ላደረሰው ጉዳት አግባብ ባለው ሕግ መሠረት ካሣ የመክፈል ግዴታ አለበት ።

#### – ፳፪‧ መሬትን ስለመስጠት

ማንኛውም ባለፈቃድ ለሕዝብ ጥቅም ሲባል በግል የተያዘን መሬት በሕግ መሠረት ሊሰጠው ይችላል ።

#### ፳፫- _ ስለከተማ ፕላን

    ፩‧ ማንኛውም የከተማ ፕላን የኤሌክትሪክ አቅርቦት ሲስተ ሙን በግልጽ መለየትና ማሳየት ይኖርበታል ።
    ፪‧ ማንኛውም ባለፈቃድ የኤሌክትሪክ መስመር ሲዘረጋ የከተማውን ፕላን ተከትሎ የመዘርጋት ኃላፊነት አለበት።

#### ፳፬- _ ስለሌሎች ግንባታዎችና ሥራዎች

ከኤሌክትሪክ ማስተላለፊያ ጣቢያዎች ወይም መስመሮች አቅራቢያ በደንብ ተለይቶ በሚወሰን ርቀት ክልል ውስጥ ግንባታዎች፡ እርሻዎች ፡ አትክልቶች ወይም ማናቸውንም ሌላ የቋሚነት ጸባይ ያላቸውን ሥራዎች ለማከናውን አይቻልም ።

#### ፳፭ _ በነባር መገልገያዎች ስለመጠቀም

ባለፈቃዱ በዘረጋው የማስተላለፊያ መስመሮች ሌሎች ባለፈቃዶች የባለፈቃዱን ሥራዎች በማያደናቅፍ ሁኔታና ኤጀንሲው የሚወስነውን ዋጋ በመክፈል እንዲገለገሉበት ሲጠየቅ መፍቀድ አለበት ።

#### ፳፮‧ ኤሌክትሪክ ለማመንጨት በውኃ ስለመጠቀም

    ፩· ባለፈቃዱ ያለምንም ክፍያ ኤሌክትሪክ ለማመንጨት በውሃ ለመጠቀም ይችላል ።
     ፪ ኤሌክትሪክ ለማመንጨት በውሃ የሚጠቀም ባለፈቃድ በውሃ ሀብት አጠቃቀም አዋጅ ቁጥር ፺፪ ፲፱፻፹፮ ድንጋጌወች መሠረት የሚያስፈልገውን የውሃ መጠቀሚያ ፈቃድ ኤጀንሲው አግባብ ያለውን ባለሥልጣን ወክሎ ይሰጠዋል።

#### ፳፯ ቅጣት

    ፩ ማንኛውም ሰው በኤሌክትሪክ ማመንጫ ተቋሞች ወይም በኤሌክትሪክ ማስተላለፊያ ወይም ማከፋፈያ መስመሮች ላይ ጉዳት ያደረሰ እንደሆነ አግባብ ባለው የወንጀለኛ መቅጫ ሕግ ድንጋጌ መሠረት የበለጠ የሚያስቀጣ ካልሆነ በስተቀር ከ፭ ዓመት እስከ ፲፭ ዓመት በሚደርስ ጽኑ እሥራት ይቀጣል ።
    ፪‧ ማንኛውም ባለፈቃድ ይህን አዋጅ ወይም አዋጁን ለማስፈጸም የወጡ ደንቦችንና መመሪያዎችን የጣሰ እንደሆነ አግባብ ባለው የወንጀለኛ መቅጫ ሕግ ድንጋጌ መሠረት ይቀጣል ።

#### ፳፰‧ ደንብና መመሪያ የማውጣት ሥልጣን

    ፩· ይህን አዋጅ ለማስፈጸም የሚያስፈልጉ ደንቦችን የሚኒስትሮች ምክር ቤት ሊያወጣ ይችላል ።
    ፪· ይህን አዋጅ ለማስፈጸም የሚያስፈልጉ መመሪያዎችን ሚኒስትሩ ሊያወጣ ይችላል ።

#### ፳፱· አዋጁ የሚጸናበት ጊዜ

ይህ አዋጅ ከሰኔ ፴ ቀን ፲፱፻፹፱ ዓ·ም· ጀምሮ የጸና ይሆናል ።

**አዲስ አበባ ሰኔ ፴ ቀን ፲፱፻፹፱ ዓ·ም·**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት