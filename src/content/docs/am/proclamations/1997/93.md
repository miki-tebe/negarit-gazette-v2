---
title: አዋጅ ቁጥር ፫/፲፱፻፺
---

# የኢትዮጵያ ፌዴራላዊ ዲሞክራሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን የወጣውን አዋጅ ለማሻሻል የወጣ አዋጅ

የኢትዮጵያ ፌዴራላዊ ዲሞክራሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን የወጣውን አዋጅ ማሻሻል በማስፈለጉ፤ በኢትዮጵያ ፌዴራላዊ ዲሞክራሲያዊ ሪፐብሊክ ሕገመንግሥት አንቀጽ ፶፭(፩) መሠረት የሚከተለው ታውጇል ።

#### ፩. አጭር ርዕስ

ይህ አዋጅ “የኢትዮጵያ ፌዴራላዊ ዲሞክራሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን የወጣ (ማሻሻያ) አዋጅ ቁጥር ፺፫ ፲፱፻፺” ተብሎ ሊጠቀስ ይችላል ።

#### ፪. ማሻሻያ

የኢትዮጵያ ፌዴራላዊ ዲሞክራሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን የወጣው አዋጅ ቁጥር ፬ ፲፱፻፹፯ ከአንቀጽ ፳፮ ንዑስ አንቀጽ ፲ ቀጥሎ የሚከተሉት አዲስ ንዑስ አንቀጾች (፲፩) እና (፲፪) ተጨምረው ተሻሽሏል፣

    ፲፩) የመከላከያ ተቋማት በሰላም ጊዜ የሚኖራቸውን የማምረትና አገልግሎት የመስጠት ትርፍ አቅም ለገቢ ማስገኛ ተግባር እንዲውል በማድረግና ለመከላከያ ጠቀሜታ የማያስፈልጉ ንብረቶችን በማስወገድ የሚገኘውን ገቢ እንዲሁም በተቆጣጣሪ ባለሥልጣንነት እንዲመራቸው ከተሰየመላቸው የመከላከያ ኢንዱስትሪ ድርጅቶች የሚገኘውን የትርፍ ድርሻ የሚኒስትሮች ምክር ቤትን እያስፈቀደ ለሀገር መከላከያ አቅም ግንባታ እንዲውል ያደርጋል
    ፲፪) የዚህ አንቀጽ ንዑስ አንቀጽ(፲፩) ድንጋጌ እንደተጠበቀ ሆኖ የገንዘቡ አስተዳደር በኢትዮጵያ ፌዴራላዊ ዲሞክራሲያዊ ሪፐብሊክ መንግሥት የፋይናንስ አስተዳደር አዋጅ ቁጥር ፶፯ ፲፱፻፹፱ እና በአዋጁ መሠረት በወጡ ደንቦችና መመሪያዎች የተደነገጉትን ሥርዓቶችና መመዘኛዎች ተከትሎ መፈጸሙን ያረጋግጣል ፣ በዋናው ኦዲተርም እንዲመረመር ያደርጋል።

#### ፫. አዋጁ የሚጸናበት ጊዜ

ይህ አዋጅ ከጥቅምት ፲፫ ቀን ፲፱፻፺ ዓ.ም ጀምሮ የጸና ይሆናል።

**አዲስ አበባ ጥቅምት ፲፫ ቀን ፲፱፻፺ ዓ.ም**

> ##### ዶ ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት