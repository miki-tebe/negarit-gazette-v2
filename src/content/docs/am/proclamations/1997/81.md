---
title: Federal Negarit Gazeta - Proclamation No. 81/1997 (Amharic)
---

# ከባድ ድርቅ እና/ ወይም በረሃማነት በሚያጠቃቸው አገሮች ፥ በተለይም በአፍሪካ ውስጥ በረሃማነትን የመከላከል ዓለም አቀፍ ኮንቬንሽንን ለማጽደቅ የወጣ አዋጅ

ከባድ ድርቅ እና/ወይም በረሃማነት የሚያጠቃቸው አገሮች ፡ በተለይም በአፍሪካ ውስጥ በረሃማነትን የመከላከል ዓለምአቀፍ ኮንቬንሽንን እ·ኤ·አ· ኦክቶበር ፲፭ ቀን ፲፱፻፺፬ ዓ·ም· በፓሪስ ከተማ በኢትዮጵያም የተፈረመ ስለሆነ ፤

ኮንቬንሽኑ በሥራ ላይ የሚውለው ከሃምሣ ሀገሮች የማጽደቂያ ሰነዶች ቀርበው ከተመዘገቡበት ጊዜ ከዘጠናኛው ቀን ጀምሮ እንደሚሆን በኮንቬንሽኑ ውስጥ የተመለከተ ስለሆነ ፤

ይህንኑ ስምምነት በኢትዮጵያ ፌዴራላዊ ዲሞክራሲያዊ ሪፐብሊክ የሕዝብ ተወካዮች ምክር ቤት ሰኔ ፲፯ ቀን ፲፱፻፹፱ ዓ·ም ባደረገው ስብሰባ ያጸደቀው ስለሆነ፤

በኢትዮጵያ ፌዴራላዊ ዲሞክራሲያዊ ሪፐብሊክ ሕገመንግሥት አንቀጽ ፶፭ ንዑስ አንቀጽ (፩) እና (፲፪) መሠረት ከዚህ እንደሚከተለው ታውጇል።

#### ፩. አጭር ርዕስ

ይህ አዋጅ “ከባድ ድርቅ እና/ወይም በረሃማነት በሚያጠቃቸው አገሮች ፥ በተለይም በአፍሪካ ውስጥ በረሃማነትን የመከላከል ዓለም አቀፍ ኮንቬንሽን ማጽደቂያ አዋጅ ቁጥር ፹፩/፲፱፻፹፱” ተብሎ ሊጠቀስ ይችላል።

#### ፪. ኮንቬንሽኑ ስለመጽደቁ

እ·ኤ·አ· ኦክቶበር ፲፭ ቀን ፲፱፻፺፬ ዓ.ም· በፓሪስ የተፈረመው ከባድ ድርቅ እና/ወይም በረሃማነት በሚያጠቃቸው አገሮች፡ በተለይም በአፍሪካ ውስጥ በረሃማነትን የመከላከል ዓለምአቀፍ ኮንቬንሽን ጸድቋል።

#### ፫. የአካባቢ ጥበቃ ባለሥልጣን ሥልጣን

የአካባቢ ጥበቃ ባለሥልጣን አግባብ ካላቸው የፌዴራልና የክልል መንግሥታዊ አካላት ፡ መንግሣታዊ ካልሆኑ ድርጅቶች እንዲሁም ከኅብረተሰቡ ጋር በመተባበር ኮንቤንሽኑ በሥራ ላይ እንዲውል የማድረግ ሥልጣን በዚህ አዋጅ ተሰጥቶታል።

#### ፬. አዋጁ የሚጸናበት ጊዜ

ይህ አዋጅ ከሰኔ ፲፯ ፲፱፻፹፱ ዓ.ም. ጀምሮ የጸና ይሆናል።

**አዲስ አበባ ሰኔ ፲፯ ፲፱፻፹፱ ዓ.ም.**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት