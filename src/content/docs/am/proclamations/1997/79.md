---
title: አዋጅ ቁጥር ፸፱/፲፱፻፹፱
---

# የኢትዮጵያ የግብርና ምርምር ድርጅት ማቋቋሚያ አዋጅ

ለኢትዮጵያ ኢኮኖሚ ልማትና ለሕዝቦቿ ማህበራዊ ዕድገት መሠረት የሆነውን ግብርናን ይበልጥ ውጤታማ ለማድረግ የሚያገለግሉ የግብርና ቴክኖሎጂዎችን ለማፍለቅ፡ አገር በቀል የሆኑትን ለማበልጸግና ከውጭ የተገኙትንና የሚገኙትን ከአገሪቱ · የግብርና ልማት ፍላጐት ጋር ለማጣጣም ምርምር ወሳኝነት ያለው የልማት እንቅስቃሴ በመሆኑ፤

ምርምር ለአገሪቱ የግብርና ክፍለ ኢኮኖሚ ምርትና ምርታማነት በቀጣይነት ማደግ አስተዋጽኦ የሚኖረው በአንድ ወጥ ሥርዓትና በቅንጅት ሲራመድ ሆኖ በመገኘቱ፤

በአጠቃላይም የአገሪቱን ወቅታዊና ዘላቂ የግብርና ልማት ፍላጐት በውጤታማ ምርምር ለማሟላት የሚያግዙ የግብርና ቴክኖሎጂዎችን የማፍለቅ፡ የማበልጸግና የማላመድ፥ የማስተባበር' የመደገፍና የማበረታታት ተልዕኮ ኃላፊነት ያለው ድርጅት በማስፈለጉ፤ነ

በኢትዮጵያ ፌዴራላዊ ዲሞክራሲያዊ ሪፐብሊክ ሕገመንግሥት አንቀጽ ጽ ፶፭(፩) መሠረት የሚከተለው ታውጇል።

#### ፩ _ አጭር ርዕስ

ይህ አዋጅ “የኢትዮጵያ የግብርና ምርምር ድርጅት ማቋቋሚያ አዋጅ ቁጥር ፸፱/፲፱፻፹፱” ተብሎ ሊጠቀስ ይችላል።

#### ፪‧ ትርጓሜ

የቃሉ አገባብ ሌላ ትርጉም እንዲሰጠው ካልተፈለገ በስተቀር በዚህ አዋጅ ውስጥ፤

    ፩‧ “የግብርና ምርምር”

        ማለት በእጽዋት፡ በእንስሳት፡ እና በተፈጥሮ ሀብት፥ መስክ ምርትና ምርታማነትን ለማሳደግ የሚከናወን ምርምር ነው፤

    ፪· “የተፈጥሮ ሀብት”

        ማለት አፈርን፥ ደንን እና ከግብርና ጋር የተዛመደ ውሃን የሚያጠቃልል ነው፤

    ፫· “የግብርና ምርምር ማዕከል”

        ማለት በፌዴራል መንግሥት ወይም በክልል መስተዳድር የተቋቋመ ወይም የሚቋቋም ወይም የሚተዳደር የግብርና ምርምር የሚያከናውን አካል ነው፤

    ፬. “ሰው”

        ማለት የተፈጥሮ ሰው ወይም ሕጋዊ ሰውነት ያተሰጠው ድርጅት ነው።

#### ፫· መቋቋም

    ፩‧ የኢትዮጵያ የግብርና ምርምር ድርጅት (ከዚህ በኋላ “ድርጅቱ” እየተባለ የሚጠራ) የሕግ ሰውነት ያለው ራሱን የቻለ የፌዴራል መሥሪያ ቤት ሆኖ በዚህ አዋጅ ተቋቁሟል።

    ፪· የድርጅቱ ተጠሪነት ለጠቅላይ ሚኒስትሩ ይሆናል።

#### ፬· . ዋና መሥሪያ ቤት

የድርጅቱ ዋና መሥሪያ ቤት አዲስ አበባ ውስጥ ይሆናል።

#### ፭. ዓላማ

የድርጅቱ ዓላማዎች፤

    ፩. በግብርና ልማትና ስተጠቃሚዎች ፍላጎቶች ላይ ያተኮሩ የግብርና ቴክኖሎጂዎችን ማፍለቅ፡ ማበልጸግና ማላመድ፤
    ፪· በግብርና ምርምር ማዕከላት ወይም በውል አማካይነት የግብርና ምርምር በሚያከናውኑ የከፍተኛ ትምህርት ተቋማት እና ሌሎች መሰል ተቋማት የሚካሄዱ የግብርና ምርምር ተግባራትን ማስተባበር፤
    ፫· የግብርና ምርምርን ቀልጣፋ፥ ውጤታማና በልማት ፍላጐት ላይ ያተኮረ ለማድረግ የሚያስችል አቅም መገንባትና ሥርዓት መዘርጋት፤
    ፬ የግብርና ምርምር ውጤቶችን ለሕዝብ ማሳወቅ ናቸው።

#### ፮. የድርጅቱ ሥልጣንና ተግባራት

ድርጅቱ ቀጥሎ የተመለከቱት ሥልጣንና ተግባራት ይኖሩታል፤

    ፩. በአገሪቱ የሣይንስና ቴክኖሎጂ፥ የግብርና ልማትና ምርምር ፖሊሲዎች መሠረት የግብርና የምርምር ስትራቴጂ መንደፍና ቅደም ተከተል መወሰንዞ የሥራ ፕሮግራምና እቅድ ማውጣት፡ በመንግሥት ሲጸድቅም ተግባራዊ ማድረግ፥ እንዲሁም በሚመለከታቸው ክፍሎች ተግባራዊ መሆኑን መከታተል፤
    ፪. የግብርና ምርምር ፖሊሲ አፈጻጸምን መከታተል፡ አዳዲስና የማሻሻያ የፖሊሲ ሃሳብ ማመንጨት ለመንግሥት ማቅረብ፡ ሲጸድቅም ተግባራዊ ማድረግ፡ ተግባራዊነቱን መከታተል፡
    ፫· ከአገሪቱ የልማት ፍላጐት ጋር የሚጣጣም የግብርና ምርምር ፕሮግራሞችና ፕሮጀክቶች ለመቅረጽና ለማዘጋጀት የሚያስችል መመሪያ ማውጣት፡እንደአግባቡም ተዘጋጅተው የሚቀርቡ ፕሮግራሞች፥ ፕሮጀክቶችና በጀት መገምገምና በመመሪ ያው መሠረት መዘጋጀታቸውን ማረጋገጥ፤ ለመንግሥት አቅርቦ ማጽደቅ፤
    ፬· በግብርና ምርምር ፖሊሲና ስትራቴጂ መሠረት ሠረት የግብርና ምርምር ማከናወን ወይም እንዲከናወን ማድረግ፤
    ፭‧ ማንኛውም በድርጅቱ ሥር የሚተዳደር የግብርና ምርምር ማዕከል እንደገናእንዲደራጅናእንዲታጠፍ፥ አዲስማዕከላት እንደአስፈላጊነቱ በተለያዩ ሥነ ምህዳሮች እንዲቋቋሙ ማድረግ፤
    ፮· አግባብ ካላቸው አካላት ጋር በመተባበር ጠቃሚነታቸው የተረጋገጠ የግብርና ምርምር ውጤቶች ተጠቃሚው ክፍል እንዲያውቃቸው፥በሥራላይእንዲውሉ በፌዴራል የግብርና ምርምር ማዕከላትና በተጠቃሚው መካከል ውጤታማ ቅንጅት እንዲኖር የሚረዳ ሥርዓት መዘርጋት፥ ተግባራዊ ማድ ረግ፡ ተግባራዊነቱን መከታተል ፤
    ፯‧ አግባብ ካላቸው አካላት ጋር በመተባበር የህብረተሰቡን የግብርና ዕውቀት አድማስ ለማስፋፋት ከምርምር የተገኙ ውጤቶችን ለማስተዋወቅ አመች በሆኑ የመገናኛ ዘዴዎች በልዩ ልዩ የብሔር/ብሔረሰቦች ቋንቋዎች የአህዝቦት ተግባር ማከናወን፤
    ፰· በአገር ውስጥና በውጭ አገር የተካሄዱና የሚካሄዱ የግብርና ምርምሮችንና የምርምር ውጤቶችን የሚመለከቱ መረጃዎ ችን ማሰባሰብ፥ ማከማቸትና ማሠራጨት፡የመረጃ ቅብብል ሥርዓት መገንባትና መምራት፤
    ፱· _ አግባብ ካላቸው አካላት ጋር በመተባበር በግብርና ትምህርት፥ ምርምርና ሥርፀት፥እንዲሁም ምርት እንቅስቃሴ መካከል የርስ በርስ መደጋገፍ እንዲኖር ሁኔታዎችን ማመቻቸት፤
    ፲· በግብርና ምርምር ላይ የሚሰማራ ብቃት ያለው የሰው ኃይል ለማፍራትና ያለውንም ለማሻሻል በሚደረጉ ጥረቶች ላይ ተሳትፎ ማድረግ ፥ በድርጅቱ የተሰማራውን የሰው ኃይል አቅም ማሳደግና መገንባት የሚያስችል ስልት መቀየስና ተግባራዊ ማድረግ፤
    ፲፩‧ በግብርና ምርምር ጠቃሚ ውጤቶችን ላስመዘገቡ ሰዎች ወይም ድርጅቶች ሽልማት የሚሰጥበትን ሥርዓት መዘርጋት፥ ሽልማት ወይም ማበረታቻ መስጠት፤
    ፲፪‧ የግብርና ምርምር ማዕከላት የሚደራጁበትንና የሚጐለብቱበትን መንገድ ማመቻቸት፡ መርዳትና ማበረታታት፤
    ፲፫· የግብርና ተመራማሪዎች እና ድጋፍ ሰጪ ሠራተኞችን የሚያበረታታ አመቺ የሥራ ሁኔታዎችን መፍጠር፥ተመራማሪዎችን በተመለከተ በሙያ ላይ የተመሠረተ የዕድገት መሰላል መዘርጋት፥ ማሻሻል፡ በመንግሥት ሲጸድቅም ተግባራዊ ማድረግ፤
    ፲፬‧ በግብርና መስክ የተቋቋሙትን የሙያተኞች ማህበራትን ማበረታታት፡ እንዲሁም ለግብርናው ምርምር በመረጃዎች ልውውጥ አስተዋጽኦ እንዲያደርጉ ሁኔታዎችን ማመቻቸት፤
    ፲፭· የግብርና ምርምርን በሚመለከቱ ማናቸውም ጉዳዮች ላይ መሳተፍና መንግሥትን ማማከር፤
    ፲፮· አግባብ ባለው ሕግ መሠረት ከዓለም አቀፍና አህጉራዊ የግብርና ምርምር ተቋማትና ደጋፊ ድርጅቶች እንዲሁም ተመሳሳይ ዓላማ ካላቸው ብሔራዊ ድርጅቶች ጋር ግንኙነት መመስረት፥ ትብብር ማድረግ፥ ስምምነቶችን መፈራረም፥ ተግባራዊማድረግ ወይም ተግባራዊነታቸውንምመከታተል፤
    ፲፯· ለክልል የግብርና የምርምር ማዕከላት ተገቢውን የመረጃ አገልግሎት መስጠት፡ ጥያቄም ሲቀርብ አቅሙ በፈቀደ መጠን የቴክኒክ ድጋፍና እገዛ ማድረግ፤
    ፲፰· በፌዴራልና በክልል የምርምር ማዕከላት በሚከናወኑ የምር ምር ፕሮጀክቶች መካከል አስፈላጊ ያልሆነ ድግግሞሽና የሀብት መባከን እንዳይኖር ለመከላከል የሚያስችል የፕሮጀክት ግምገማ ሥርዓት አግባብ ካላቸው የክልል አካላት ጋር በመተባበር መዘርጋት፤
    ፲፱· በግብርና ምርምር ላይ የተሰማራ ወይም የሚሰማራ ማንኛውምንም ሰው መዝግቦ ዝርዝሩን መያዝ፤
    ፳‧ የንብረት ባለቤት መሆን፥ውል መዋዋል፥መክሰስና መከሰስ፥
    ፳፩‧ ዓላማዎቹን ከግብ ለማድረስ አስፈላጊ የሆኑ ሌሎች ተዛማጅ ተግባሮችን ማከናወን።

#### ፯. የድርጅቱ አቋም

ድርጅቱ፤

    ፩. የግብርና ምርምር ቦርድ፥ (ከዚህ በኋላ “ቦርዱ” እየተባለ የሚጠራ)፤
    ፪· በቦርዱ አቅራቢነት በመንግሥት የሚሾም ዋና ዲሬክተር፥
    ፫. በፌዴራሉ መንግሥት የተቋቋሙ ወይም የሚቋቋሙ የግብርና ምርምር ማዕከላት እንዲሁም፤
    ፬. አስፈላጊ ሠራተኞች ይኖሩታል።

#### ፰. የቦርዱ አባላት

ቦርዱ ሰብሳቢውን ጨምሮ በመንግሥት የሚሰየሙ አባላት ይኖሩታል ፡ ቁጥራቸውም እንዳስፈላጊነቱ ይወሰናል።

#### ፱‧ የቦርዱ ሥልጣንና ተግባር

ቦርዱ የሚከተሉት ሥልጣንና ተግባራት ይኖሩታል፤

    ፩· በዚህ አዋጅ አንቀጽ ፮ የተዘረዘሩትን የድርጅቱን ሥልጣንና ተግባራት በበላይነት ይመራል፥ የአዋጁን አፈጻጸም በበላይነት ይቆጣጠራል፥ ይከታተላል፤
    ፪. የድርጅቱን መዋቅርና የድርጅቱ ሠራተኞች የሚተዳደሩበትን መመሪያ ያጸድቃል፤
    ፫· የድርጅቱን ዓመታዊ የሥራ ፕሮግራምና በጀት ይመረምራል፥ ለመንግሥት ቀርቦ እንዲጸድቅ ያደርጋል፤
    ፬· በፌዴራልና በክልል የግብርና ምርምር ማዕከላት መካከል ሊኖር የሚገባውን የሥራ ግንኙነት አግባብ ካለው የክልል መስተዳድር ጋር በመመካከር ይወስናል፤
    ፭. የቴክኒክ አማካሪ ኮሚቴ ያቋቁማል' አባላቱን ይሰይማል፥ ለሚቀርቡ የምርምር ሃሳቦች፥ ፕሮግራሞችና ፕሮጀክቶች በጀት ከመፈቀዱ በፊት የቴክኒክ ግምገማ ሪፖርት ከኮሚቴው ይቀበላል፥ ይወስናል፤
    ፮· የራሱን ውስጠ ደንብ ያወጣል።

#### ፲· የቦርዱ ስብሰባ

    ፩· ቦርዱ በየሩብ ዓመቱ አንዱ ጊዜ መደበኛ ስብሰባ ያደርጋል። ሆኖም አስፈላጊ ሆኖ ሲገኝ በማናቸውም ጊዜ አስቸኳይ ስብሰባ ሊያደርግ ይችላል።
    ፪· _ ከቦርድ አባላት ከግማሽ በላይ የሚሆኑት በቦርዱ ስብሰባ ላይ ከተገኙ ምልአተ ጉባዔ ይሆናል።
    ፫· የቦርዱ ውሳኔዎች በድምጽ ብልጫ ያልፋሉ። ሆኖም ድምፅ እኩል በእኩል የተከፈለ እንደሆነ ሰብሳቢው ወሳኝ ድምፅ ይኖረዋል።

#### ፲፩. የዋና ዲሬክተሩ ሥልጣንና ተግባር

    ፩· ዋናዲሬክተሩ የድርጅቱ ዋና ሥራ አስፈጻሚ በመሆን የድርጅቱን ሥራዎች በበላይነት ይመራል፥ ይቆጣጠራል ።
    ፪· የዚህ አንቀጽ ንዑስ አንቀጽ (፩) አጠቃላይ አነጋገር እንደተጠበቀ ሆኖ ዋና ዲሬክተሩ፤
    ሀ) የፌዴራል የግብርና ምርምር ማዕከላትን የፕሮግራምና የፕሮጀክት አፈጻጸም ፥ የፋይናንስ አጠቃቀም ይቆጣጠራል፡ይከታተላል፤
    ለ) ቦርዱ በሚያጸድቀው መመሪያ እና አግባብ ባለው ሕግ መሠረት የድርጅቱን ሠራተኞች ይቀጥራል ፡ያስተዳድራል ፤
    ሐ). የድርጅቱን የሥራ ፕሮግራምና በጀት አዘጋጅቶና አጠናቅሮ ለቦርዱ ያቀርባል ፥ ሲፈቀድም በጸደቀው መሠረት ሥራ ላይ መዋሉን ይከታተላል ፤
    መ) ለድርጅቱ በተፈቀደው በጀት መሠረት ገንዘብ ለምርምር ማዕከላት ይመድባል ፤ የተመደበው ገንዘብ ለታለመለት ተግባር መዋሉን ይቆጣጠራል ፤
    ሠ) ከሦስተኛ ወገኖች ጋር በሚደረጉ ግንኙነቶች ሁሉ ቦርዱ በሚያጸድቀው መመሪያ መሠረት ድርጅቱን ይወክላል ፤
    ረ) የድርጅቱን የሥራ አፈጻጸምና የሂሣብ ሪፖርት አጠናቅሮ ለቦርዱ ያቀርባል ።
    ፫‧ ዋና ዲሬክተሩ ለድርጅቱ ሥራ ቅልጥፍና ባስፈለገ መጠን ከሥልጣንና ከተግባሩ በከፊል ለሌሎች ኃላፊዎችና ሠራተኞች በውክልና ሊያስተላልፍ ይችላል ።

#### ፲፪. የፌዴራል የግብርና ማዕከል ሥልጣንና ተግባር

የፌዴራል የግብርና ምርምር ማዕከል ተጠሪነት ለድርጅቱ ዋና መሥሪያ ቤት ሆኖ የሚከተሉት ሥልጣንና ተግባራት ይኖሩታል ፤

    ፩. በአገሪቱ የግብርና ምርምር ፖሊስና ስትራቴጂ እንዲሁም በማዕከሉ እንዲካሄዱ በተነደፉ ፕሮግራሞች መሠረት የውስጥ አስተዳደርና የቴክኒክ ነጻነት ኖሮት የግብርና ምርምር ተግባራትን ማከናወን ፤
    ፪. በማዕከሉ የሚከናወኑ የምርምር ተግባራትን በሚመለከት ሪፖርት ማዘጋጀት ፥ የተዘጋጀውን ሪፖርት ለዋናው መሥሪያ ቤት ማቅረብ ፤
    ፫· ማዕከሉ እንዲያከናውን በተፈቀደለት ፕሮግራም መሠረት ዝርዝር የምርምር ፕሮጀክቶችንና በጀት ማዘጋጀት ፡ ሲፈቀድም ተግበራዊ ማድረግ፤
    ፬. የማዕከሉን የወደፊት አቅጣጫና እድገት በመተለም የሚያስፈልጉ የማቴሪያልና የሰው ኃይል በማዘጋጀት ለዋና መሥሪያ ቤቱ ማቅረብ ፤
    ፭. በዋና መሥሪያ ቤቱ በኩል በሚሰጠው መመሪያ መሠረት ሌሎች ተግባራትን ማከናወን ።

#### ፲፫· የገቢ ምንጭ

    ፩· ድርጅቱ ከሚከተሉት ምንጮች የሚገኝ ገቢ ይኖረዋል ፤
    ሀ) መንግሥት ከሚመድብለት በጀት፤
    ለ) ከቤተ ሙከራ አገልግሎት ወይም ከምርምር ተረፈ ምርት ሽያጭ ፥ እንዲሁም
    ሐ) ከማናቸውም ሌላ ምንጭ የሚገኝ ገቢ ፥ ርዳታና ስጦታ ።
    ፪. ከዚህ በላይ ከተጠቀሱት ምንጮች የሚገኝ ገንዘብ በኢትዮጵያ ብሔራዊ ባንክ ወይም በሚወክለው ሌላ ባንክ ተቀማጭ ሆኖ በመንግሥት የፋይናንስ ሕግ መሠረት ለድርጅቱ ዓላማዎች ማስፈጸሚያ ይውላል ።

#### ፲፬ ስለሂሣብ መዝገብ

    ፩. ድርጅቱ የተሟሉና ትክክለኛ የሆኑ የሂሣብ መዛግብት ይይዛል ።
    ፪. ድርጅቱ የሂሣብ መዛግብቱን ቢያንስ በዓመት አንድ ጊዜ በዋናው ኦዲተር ወይም ዋናው ኦዲተር በሚሰይመው ሌላ ኦዲተር እንዲመረመሩ ያደርጋል ።

#### ፲፭. የመተባበር ግዴታ

ማንኛውም ሰው ለዚህ አዋጅ አፈጻጸም የመተባበር ግዴታ አለበት ።

#### ፲፮. የተሻሩና ተፈጻሚ የማይሆኑ ሕጐች

    ፩. የሚከተሉት በዚህ አዋጅ ተሽረዋል ፤
        ሀ) የእርሻ ምርምር ኢንስቲትዩት ማቋቋሚያ ትዕዛዝ ቁጥር ፵፪/፲፱፻፶፰ 'እና
        ለ) የኢትዮጵያ ፌዴራላዊ ዲሞክራሲያዊ ሪፐብሊክ አስፈጻሚ አካላትን ሥልጣንና ተግባር ለመወሰን በወጣው አዋጅ ቁጥር ፬/፲፱፻፹፯ አንቀጽ ፲፪(፭) ድንጋጌ ውስጥ የምርምርማዕከላትን የሚመለከተው ገጽታ።
    ፪· ከዚህ አዋጅ ጋር የሚቃረን ማናቸውም ሕግ በዚህ አዋጅ ውስጥ በተመለከቱ ጉዳዮች ላይ ተፈጻሚነት አይኖረውም።

#### ፲፯ ስለመብትና ግዴታ መተላለፍ

    ፩· የእርሻ ምርምር ኢንስቲትዩት መብትና ግዴታ ፥
    ፪‧ በግብርና ሚኒስቴር ሥር የሚተዳደሩ የደን ምርምር፡ የደን ውጤቶች አጠቃቀም ምርምር ፥ የአሣ ምርምር፥ የአፈር ጥናት ላቦራቶር እና ብሔራዊ የእንስሳት ጤና ምርምር ተቋማት መብትና ግዴታ፡ እንዲሁም
    ፫· በዓለማያ ግብርና ዩኒቨርስቲ ስር የሚተዳደረው የደብረዘይት የምርምር ማዕከል መብትና ግዴታ
በዚህ አዋጅ ለድርጅቱ ተላልፋል ።

#### ፲፰· አዋጁ የሚጸናበት ጊዜ

ይህ አዋጅ ከግንቦት ፳፰ ቀን ፲፱፻፹፱ ዓ·ም· ጀምሮ የጸና ይሆናል።

**አዲስ አበባ ግንቦት ፳፰ ቀን ፲፱፻፹፱ ዓ·ም·**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት