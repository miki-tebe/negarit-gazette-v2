---
title: አዋጅ ቁጥር ፩፻፳፫/፲፱፻፺
---

# የመከላከያ ሠራዊት (ማሻሻያ) አዋጅ

የመከላከያ ሠራዊት አዋጅን ለማሻሻል የወጣ አዋጅ የመከላከያ ሠራዊት አዋጅን ማሻሻል አስፈላጊ ሆኖ በመገኘቱ፣

በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፭(፩) እና (፯) መሠረት የሚከተለው ታውጇል።

#### ፩. አጭር ርዕስ

ይህ አዋጅ “የመከላከያ ሠራዊት (ማሻሻያ) አዋጅ ቁጥር ፩፻፳፫ ፲፱፻፺” ተብሎ ሊጠቀስ ይችላል ።

#### ፪. ማሻሻያ

የመከላከያ ሠራዊት አዋጅ ቁጥር ፳፯ ፲፱፻፹፰ እንደሚከተለው ተሻሽሏል፣

    ፩‧ የአንቀጽ ፱ ንዑስ አንቀጽ (፪) ተሠርዞ ፤ የዚሁ አንቀጽ ንዑስ አንቀጽ (፫) እና (፬) እንደቅደም ተከተላቸው ንዑስ አንቀጽ (፪) እና (፫) ሆነዋል ።
    ፪ የአንቀጽ ፲፫ ንዑስ አንቀጽ (፫) ተሠርዞ በሚከተለው አዲስ ንዑስ አንቀጽ (፫) ተተክቷል ፤
        “፫‧ በዚህ አዋጅ አንቀጽ ፱ ንዑስ አንቀጽ (፩) እና (፪) የተመለከቱት የሥራ መሰናበቻ ዕድሜ ጣራዎች ለጡረታ ሕግ አፈጻጸም የጡረታ መገለያ ዕድሜ ሆነው ይቆጠራሉ።”
    ፫‧ አንቀጽ ፲፭ ተሠርዞ በሚከተለው አዲስ አንቀጽ ፲፭ ተተክቷል፤

#### ፲፭ ሜዳይ ፡ ኒሻንና ሽልማት

ማንኛውም የሠራዊቱ አባል በዚህ አዋጅ ወይም አግባብ ባላቸው ሌሎች ሕጐችና መመሪያዎች መሠረት ለፈጸመው አገልግሎትና ጀግንነት እንዲሁም ለአዲስ ግኝት ወይም የፈጠራ ሥራ ሜዳይ፡ ኒሻን ወይም ሽልማት እንዲያገኝ ይደረጋል ።”

#### ፬. አንቀጽ ፳፩ ተሠርዞ በሚከተለው አዲስ አንቀጽ ፳፩ ተተክቷል ፡

“፳፩ የግዴታ አገልግሎት አንድ የሠራዊት አባል ልዩ ሥልጠና ወይም ትምህርት እንዲያገኝ ከተደረገ ሥልጠናውን ወይም ትምህርቱን ከጨረሰ በኋላ ሥልጠናው ወይም ትምህርቱ የወሰደውን ጊዜ እጥፍ የማገልገል ግዴታ አለበት ፡ ሆኖም የዚህ ዓይነቱ የግዴታ አገልግሎት ከአንድ ዓመት ሊያንስ አይችልም ።”

#### ፭. አንቀጽ ፴፫ ተሠርዞ በሚከተለው አዲስ አንቀጽ ፴፫ ተተክቷል ፡

“፴፫ ስለምርመራና ክስ አመሠራረት

    ፩ አንድ ጉዳይ ወታደራዊ ፍ/ቤት ከመቅረቡ በፊት ጥልቅና ገለልተኛ የሆነ ምርመራ መካሄድ አለበት ።
    ፪· በዚህ አንቀጽ ንዑስ አንቀጽ (፩) መሠረት አንድ ጉዳይ ለምርመራ እንዳስፈላጊነቱ ለአንድ መርማሪ፣ በቡድን እንዲሠሩ ለተመደቡ መርማሪዎች ወይም ለፖሊስ ሊመራ ይችላል ።
    ፫ የምርመራ ውጤቱ ክስ ለመመሥረት የሚያስችል ሆኖ ሲገኝ ጉዳዩ አግባብ ላለው ወታደራዊ ፍ/ቤት ይመራል ፡ ክሱን የሚከታተል ዐቃቤ ሕግም ይመደባል ።”

#### ፮. ከአንቀጽ ፴፮ ቀጥሎ የሚከተለው አዲስ ክፍል ስድስት ተጨምሯል፡

“ክፍል ስድስት ሜዳይ ፡ ሪባንና የምስክር ወረቀት የሚያስገኙ ሁኔታዎችና የተሸላሚዎች ልዩ መብቶች ፴፯· ሜዳዮች ፡ ሪባንና የምስክር ወረቀት ፩ ለመከላከያ ሠራዊት አባላት የሚሰጡ ሜዳዮች ፡ ሪባንና የምስክር ወረቀት የሚከተሉት ናቸው ፡

    ሀ) የአድዋ ድል ሜዳይ ፡
    ለ) የአውደ ውጊያ ጀግና ሜዳይ አንደኛ ደረጃ ፤
    ሐ) የአውደ ውጊያ ጀግና ሜዳይ ሁለተኛ ደረጃ ፤
    መ) የአውደ ውጊያ ጀግና ሜዳይ ሦስተኛ ደረጃ ፤
    ሠ) የትግል ተሳትፎ ሜዳይ ባለዘንባባ ፤
    ረ) የትግል ተሳትፎ ሜዳይ ያለዘንባባ ፡
    ሰ) የላቀ የሥራ ውጤት ሜዳይ ፡
    ሸ) የውትድርና አገልግሎት ሜዳይ አንደኛ ደረጃ ፤
    ቀ) የውትድርና አገልግሎት ሜዳይ ሁለተኛ ደረጃ ፤
    በ) የውትድርና አገልግሎት ሜዳይ ሦስተኛ ደረጃ ፤
    ተ) ዓለምአቀፍ የሠላም ማስጠበቅ ሜዳይ ፣
    ቸ) የአውደ ውጊያ ቁስለኛ ሜዳይ ፡
    ኀ) የውትድርና አገልግሎት ሪባን ፡
    ነ) የውጊያ ተሳትፎ የምስክር ወረቀት።

፪· በዚህ አንቀጽ ንዑስ አንቀጽ (፩) የተመለከቱት ሜዳዮች፤ ሪባንና የምስክር ወረቀት መጠን ፡ ቅርጽና ይዘት በሚኒስትሮች ምክር ቤት መመሪያ ይወሰናል ።

#### ፴፰. የአድዋ ድል ሜዳይ

    ፩ የአድዋ ድል ሜዳይ ወደር የሌለው ጀግንነት በአውደ ውጊያ ለፈጸመ ኢትዮጵያዊ ግለሰብ ወይም የሠራዊት አሀድ ወይም ቡድን የሚሰጥ የመጨረሻ ከፍተኛ የጀግና ሽልማት ነው ።
    ፪· የአድዋ ድል ሜዳይ የተሸለመ ሰው ፡
        ሀ) በሕይወት ያለ ከሆነ ብር ፳፭ሺ የአንድ ጊዜ ክፍያ ይሰጠዋል ፡ ከሞተም በጡረታ ሕግ በተመለከተው መጠን መሠረት ለወራሾቹ ብር ፳፭ሺ ይከፈላል ፡
        ለ) በብሔራዊ በዓል አከባበር ሥነ ሥርዓት ወቅት ለከፍተኛ የመንግሥት ባለሥልጣኖች በሚዘጋጀው ቦታ ይቀመጣል ፡
        ሐ) በርዕሰ ብሔሩ የተፈረመ ልዩ የመታወቂያ ወረቀት ይሰጠዋል ፡
        መ) በትውልድ ሥፍራው ትምህርት ቤት ፤ ሆስፒታል ፡ መንገድ፡አደባባይ ወይም ሌላ ተመሳሳይ መጠሪያ ሊሰየምለት ይችላል ።
    ፫ የአድዋ ድል ሜዳይ ሁለት ጊዜ የተሸለመ ሰው በፌዴራሉ ዋና ከተማ ትምህርት ቤት፡ሆስፒታል፡ መንገድ ፡ ድልድይ ፡ አደባባይ ወይም ሌላ ተመሳሳይ መጠሪያ በስሙ ሊሰየምለት ይችላል ፡ በተጨማሪም መታሰቢያ ሐውልት ሊቆምለት ይችላል ።
    ፬· የአድዋ ድል ሜዳይ ተሸላሚ ለሆነ የሠራዊት አሃድ ወይም ቡድን ብር ፩፻ ሺ እና በርዕሰ ብሔሩ የተፈረመ ልዩ የምስክር ወረቀት ይሰጠዋል።
    ፭. የዚህ አንቀጽ ንዑስ አንቀጽ ፪ (መ) እና (፫) ለሠራዊት አሃድና ቡድንም ተፈጻሚ ይሆናል ፣ ስለዚህ በትውልድ ሥፍራ ምትክ ጀግንነቱ የተፈጸመበት ሥፍራ ይሆናል ።

#### ፴፱. የአውደ ውጊያ ጀግና ሜዳይ አንደኛ ደረጃ

    ፩· የአውደ ውጊያ ጀግና ሜዳይ አንደኛ ደረጃ በተሰለፈበት አውደ ውጊያ የዘወትር ወታደራዊ ግዳጅ አፈጻጸም ከሚጠይቀው በላይ እጅግ በጣም የሚያኮራ ጀግንነት ለፈጸመ ኢትዮጵያዊ ግለሰብ ወይም የሠራዊት አሃድ ወይም ቡድን የሚሰጥ ሽልማት ነው።
    ፪ የአውደ ውጊያ ጀግና ሜዳይ አንደኛ ደረጃ የተሸለመ ሰው፡
        ሀ) በሕይወት ያለ ከሆነ ብር ፳ ሺ የአንድ ጊዜ ክፍያ ይሰጠዋል ፤ ከሞተም በጡረታ ሕግ በተመለከተው መጠን መሠረት ለወራሾቹ ብር ፳ ሺ ይከፈላል ፤
        ለ) በብሔራዊ በዓል አከባበር ሥነ—ሥርዓት ወቅት ለከፍተኛ የመንግሥት ባለሥልጣኖች በሚዘጋጀው ቦታ ይቀመጣል ፤
        ሐ) በጦር ኃይሎች ጠቅላይ አዛዥ የተፈረመ ልዩ የመታወቂያ ወረቀት ይሰጠዋል ።
    ፫. የአውደ ውጊያ ጀግና ሜዳይ አንደኛ ደረጃ ሁለት ጊዜ የተሸለመ ሰው በትውልድ ሥፍራው ትምህርት ቤት ፡ ሆስፒታል ፡ መንገድ ፡ አደባባይ ወይም ሌላ ተመሳሳይ መጠሪያ በስሙ ሊሰየምለት ይችላል ።
    ፬‧ የአውደ ውጊያ ጀግና ሜዳይ አንደኛ ደረጃ ሦስት ጊዜ የተሸለመ ወይም የአውደ ውጊያ ጀግና ሜዳይ አንደኛ ደረጃ እና የአድዋ ድል ሜዳይ የተሸለመ ሰው በፌዴራሉ ዋና ከተማ ትምህርት ቤት ፡ ሆሰፒታል፡ መንገድ ፡ አደባባይ ወይም ሌላ ተመሳሳይ መጠሪያ በስሙ ሊሰየምለት ይችላል።
    ፭‧ የአውደ ውጊያ ጀግና ሜዳይ አንደኛ ደረጃ ተሸላሚ ለሆነ የሠራዊት አሃድ ወይም ቡድን ብር ፹ ሺ እና በጦርኃይሎች ጠቅላይ አዛዥ የተፈረመ ልዩ የምስክር ወረቀት ይሰጣል ።
    ፮· የዚህ አንቀጽ ንዑስ አንቀጽ (፫) እና (፬) ለሠራዊት አሃድና ቡድንም ተፈጻሚ ይሆናል : ስለዚህ በትውልድ ሥፍራ ምትክ ጀግንነቱ የተፈጸመበት ሥፍራ ይሆናል ።

#### ፵. የአውደ ውጊያ ጀግና ሜዳይ ሁለተኛ ደረጃ

    ፩· የአውደ ውጊያ ጀግና ሜዳይ ሁለተኛ ደረጃ በተሰለፈበት አውደ ውጊያ የዘወትር ወታደራዊ ግዳጅ አፈጻጸም ከሚጠይቀው በላይ በጣም የሚያኮራ ጀግንነት ለፈጸመ ኢትዮጵያዊ ግለሰብ ወይም የሠራዊት አሃድ ወይም ቡድን የሚሰጥ ሽልማት ነው ።
    ፪‧ የአውደ ውጊያ ጀግና ሜዳይ ሁለተኛ ደረጃ የተሸለመ ሰው ፡
        ሀ) በሕይወትያለ ከሆነ ብር ፲፭ ሺ የአንድጊዜ ክፍያ ይሰጠዋል ፡ ከሞተም በጡረታ ሕግ በተመለከተው መጠን መሠረት ለወራሾቹ ብር ፲፭ ሺ ይከፈላል ፡
        ለ) በብሔራዊ በዓል አከባበር ሥነ–ሥርዓት ወቅት ለከፍተኛ የመንግሥት ባለሥልጣኖች በሚዘጋጀው ቦታ ይቀመጣል ።
        ሐ) በጠቅላይ ኤታማዦር ሹም የተፈረመልዩ የመታወቂያ ወረቀት ይሰጠዋል ።
    ፫· የአውደ ውጊያ ጀግና ሜዳይ ሁለተኛ ደረጃ ተሸላሚ ለሆነ የሠራዊት አሃድ ወይም ቡድን ብር ፵ ሺ እና በጠቅላይ ኤታማዦር ሹሙ የተፈረመ ልዩ የምስክር ወረቀት ይሰጣል ።

#### ፵፩‧ የአውደ ውጊያ ጀግና ሜዳይ ሦስተኛ ደረጃ

    ፩· የአውደ ውጊያ ጀግና ሜዳይ ሦስተኛ ደረጃ በተሰለፈበት አውደ ውጊያ የዘወትር ወታደራዊ ግዳጅ አፈጻጸም ከሚጠይቀው በላይ የሚያኮራ ጀግንነት ለፈጸመ ኢትዮጵያዊ ግለሰብ ወይም የሠራዊት አሃድ ወይም ቡድን የሚሰጥ ሽልማት ነው ።
    ፪‧ የአውደ ውጊያ ጀግና ሜዳይ ሦስተኛ ደረጃ የተሸለመ ሰው፡
        ሀ) በሕይወት ያለ ከሆነ ብር ፲ ሺ የአንድ ጊዜ ክፍያ ይሰጠዋል ፡ ከሞተም በጡረታ ሕግ በተመለከተው መጠን መሠረት ለወራሾቹ ብር ፲ ሺ ይከፈላል ።
        ለ) በጠቅላይ ኤታማዦር ሹሙ የተፈረመ ልዩ የመታወቂያ ወረቀት ይሰጠዋል ።
    ፫· የአውደ ውጊያ ጀግና ሜዳይ ሦስተኛ ደረጃ ሦስት ጊዜ ወይም ከዚያ በላይ የተሸለመ ሰው በብሔራዊ በዓል አከባበር ሥነ ሥርዓት ወቅት በተለይ በሚወሰንለት የክብር ሥፍራ ይቀመጣል ።
    ፬. የአውደ ውጊያ ጀግና ሜዳይ ሦስተኛ ደረጃ ተሸላሚ ለሆነ የሠራዊት አሃድ ወይም ቡድን ብር ፵ ሺ እና በጠቅላይ ኤታማዦር ሹሙ የተፈረመ ልዩ የምስክር ወረቀት ይሰጣል።

#### ፵፪ የትግል ተሳትፎ ሜዳይ ባለዘንባባ

    ፩. የትግል ተሳትፎ ሜዳይ ባለዘንባባ በኢትዮጵያ ሠላምና ዲሞክራሲን ለማስፈን ከደርግ ፣ ኢሠፓ መንግሥት ጋር ከ፲፱፻፷፯ ዓ.ም· እስከ ግንቦት ፳ ቀን ፲፱፻፹፫ ዓ·ም· ድረስ በትጥቅ ትግሉ ከአሥር ዓመት ያላነሰ ተሳትፎ ላለው ታጋይ የሚሰጥ ሽልማት ነው ።
    ፪‧ የትግል ተሳትፎ ሜዳይ ባለዘንባባ የተሸለመ ሰው በጠቅላይ ኤታማዦር ሹሙ የተፈረመ ልዩ የመታወቂያ ወረቀት ይሰጠዋል ።

#### ፵፫ የትግል ተሳትፎ ሜዳይ ያለዘንባባ

    ፩. የትግል ተሳትፎ ሜዳይ ያለዘንባባ በኢትዮጵያ ሠላምና ዲሞክራሲን ለማስፈን ከደርግ ኢሠፓ መንግሥት ጋር ከ፲፱፻፷፯ ዓ.ም· እስከ ግንቦት ፳ ቀን ፲፱፻፹፫ ዓ.ም· ድረስ በትጥቅ ትግሉ ከአሥር ዓመት በታች ተሳትፎ ላለው ታጋይ የሚሰጥ ሽልማት ነው ።
    ፪ የትግል ተሳትፎ ሜዳይ ያለዘንባባ የተሸለመ ሰው በጠቅላይ ኤታማዦር ሹሙ የተፈረመ ልዩ የመታወቂያ ወረቀት ይሰጠዋል ።

#### ፵፬ የላቀ የሥራ ውጤት ሜዳይ

    ፩· የላቀ የሥራ ውጤት ሜዳይ በአእምሮ ሥራ ወይም በፈጠራ ወይም በማናቸውም መስክ ለመከላከያ ሠራዊት ተልዕኮ መሳካት የላቀና ወደር የሌለው ውጤት ላስገኘ ሰው ወይም የሠራዊት አሃድ ወይም ቡድን የሚሰጥ ሽልማት ነው ።
    ፪ የላቀ የሥራ ውጤት ሜዳይ የተሸለመ ሰው ፡
        ሀ) ብር ፲ ሺ የአንድ ጊዜ ክፍያ ይሰጠዋል ፡
        ለ) በብሔራዊ በዓል አከባበር ሥነ ሥርዓት ወቅት ለከፍተኛ የመንግሥት ባለሥልጣኖች በሚዘጋጀው ቦታ ይቀመጣል ፡
        ሐ) በሀገር መከላከያ ሚኒስትሩ የተፈረመ ልዩ የመታወቂያ ወረቀት ይሰጣል ።
    ፫· የላቀ የሥራ ውጤት ሜዳይ ለተሸለመ የሠራዊት አሃድ ወይም ቡድን ብር ፵ ሺ እና በመከላከያ ሚኒስትሩ የተፈረመ ልዩ የምስክር ወረቀት ይሰጣል'።

#### ፵፭‧ የውትድርና አገልግሎት ሜዳይ አንደኛ ደረጃ

የውትድርና አገልግሎት ሜዳይ አንደኛ ደረጃ በሥነ ምግባሩና በወታደራዊ ሥነ-ሥርዓት የጐላ እንከን የሌለበትና በመከላከያ ሠራዊት ውስጥ ከሃያ አምስት ዓመታት ላላነስ ጊዜ ላገለገለ የሠራዊት አባል የሚሰጥ ሽልማት ነው።

#### ፵፮‧ የውትድርና አገልግሎት ሜዳይ ሁለተኛ ደረጃ

ምግባሩና በወታደራዊ ሥነ ሥርዓት የጐላ እንከን የሌለበትና በመከላከያ ሠራዊት ውስጥ ከአሥራ አምስት ዓመት ላላነሰ ጊዜ ላገለገለ የሠራዊት አባል የሚሰጥ ሽልማት ነው።

#### ፵፯‧ የውትድርና አገልግሎት ሜዳይ ሦስተኛ ደረጃ

የውትድርና አገልግሎት ሜዳይ ሦስተኛ ደረጃ በሥነ ምግባሩና በወታደራዊ ሥነ—ሥርዓት የጐላ እንከን የሌለበትና በመከላከያ ሠራዊት ውስጥ ከአሥር ዓመት ላላነሰ ጊዜ ላገለገለ የሠራዊት አባል የሚሰጥ ሽልማት ነው ።

#### ፵፰‧ ዓለም አቀፍ የሰላም ማስጠበቅ ሜዳይ

    ፩ ዓለም አቀፍ የሠላም ማስጠበቅ ሜዳይ ከኢትዮጵያ ውጭ ከ፺ ቀናት ላላነሰ በዓለምአቀፍና አህጉራዊ የሠላም ማስጠበቅ ተግባር ለተሳተፈ ሰው የሚሰጥ ሽልማት ነው ።
    ፪· ዓለም አቀፍ የሠላም ማስጠበቅ ሜዳይ የተሸለመ ሰው በጠቅላይ ኤታማዦር ሹሙ የተፈረመ ልዩ የመታወቂያ ወረቀት ይሰጠዋል ።

#### ፵፱‧ የአውደ ውጊያ ቁስለኛ ሜዳይ

    ፩‧ የአውደ ውጊያ ቁስለኛ ሜዳይ በአውደ ውጊያ ተሰልፎ የመቁሰል አደጋ ለደረሰበት ሰው የሚሰጥ ሽልማት ነው።
    ፪‧ የአውደ ውጊያ ቁስለኛ ሜዳይ የተሸለመ ሰው በክፍለ ጦር ወይም በኮር አዛዥ ወይም በተመጣጣኝ ደረጃ የተፈረመ ልዩ የመታወቂያ ወረቀት ይሰጠዋል ።

#### ፶‧ የውትድርና አገልግሎት ሪባን

የውትድርና አገልግሎት ሪባን ለሕገመንግሥቱ ታማኝ በመሆን በመከላከያ ሠራዊት ውስጥ ለተሰጠ ለእያንዳንዱ አምስት ዓመት አገልግሎት የሚሰጥ ሽልማት ነው ።

#### ፶፩ የውጊያ ተሳትፎ የምስክር ወረቀት

የውጊያ ተሳትፎ የምስክር ወረቀት በመንግሥት በታወቀና በታወጀ ወታደራዊ ስምሪት (ዘመቻ) ለተሳተፈ ሰው ወይም የሠራዊት አሃድ ወይም ቡድን የሚሰጥ ሽልማት ነው ።

#### ፶፪ የሜዳይ ተሸላሚ የሚያገኘው ተጨማሪ ልዩ መብት

በዚህ አዋጅ ሌሎች አንቀጾች የተደነገገው እንደተጠበቀ ሆኖ፡ በዚህ አዋጅ አንቀጽ ፴፯ (፩)(ሀ) —(ሰ) ፡ (ተ) ወይም (ቸ) የተመለከተውን ማንኛውም ሜዳይ የተሸለመ ሰው ፣

    ፩· በመንግሥት ሆስፒታሎችና የሕክምና ተቋሞች ውስጥ ነፃ ሕክምና ያገኛል ፡
    ፪ በመንግሥት የትምህርት ተቋሞች ውስጥ ለመማር ቅድሚያ ያገኛል ፡
    ፫ በመንግሥት መሥሪያ ቤቶች ፡ ድርጅቶችና ተቋሞች ውስጥ ችሎታው ለሥራ መደቡ ተስማሚ ሆኖ ሲገኝ የመቀጠር ቅድሚያ ይሰጠዋል ።

#### ፶፫‧ ለሜዳይ ሽልማት የሚያበቃ ሥራ ሠርቶ ስለሞተ ሰው

    ፩ ለሜዳይ ሽልማት የሚያበቃ ሥራ ሠርቶ የሞተ ሰው አግባብ ያለው ሜዳይ በስሙ ይመዘገባል ።
    ፪ ሜዳዩ ለታላቅ ልጁ ይሰጣል ። ልጅ ከሌለው ለባለቤቱ፤ ባለቤት ከሌለው አግባብ ባለው የውርስ ሕግ መሠረት ለውርስ ባለመብቱ ይሰጣል ።

#### ፶፬ ከውጪ አገር ሜዳይ ወይም ሌላ ሽልማት ስለመቀበል

ማንኛውም የመከላከያ ሠራዊት አባል ከአገር መከላከያ ሚኒስቴር ፈቃድ ሳያገኝ ከውጭ አገር ሜዳይ ወይም ሽልማት ሊቀበል አይችልም ።

#### ፶፭‧ ሜዳይ ፡ ሪባን ወይም የምስክር ወረቀት መልሶ ስለመውሰድ

ተሸላሚው፡

    ፩‧ ሜዳዩ ፡ ሪባኑ ወይም የምስክር ወረቀቱ የተሰጠው በተሳሳተ ማስረጃ መሆኑ ሲታወቅ ፡ ወይም
    ፪ በወንጀለኛ መቅጫ ሕግ ከቁጥር ፪፻፶፱ ፪፻፷፭ የተመለከቱትን ወንጀሎች መፈጸሙ በፍ ቤት ውሣኔ ሲረጋገጥ፡

የተሰጠው ሜዳይ ፡ ሪባን ወይም የምስክር ወረቀት ይወሰድበታል ።

#### ፶፮ የሜዳዮች ደረጃ ቅደም ተከተል

የሜዳዮች ደረጃ ቅደም ተከተል በዚህ አዋጅ አንቀጽ ፴፯(፩) በተመለከተው ዝርዝር ቅደም ተከተል መሠረት ይሆናል።

#### ፶፯ የሜዳዮችና ሪባኖች አሰጣጥ ሥርዓትና አለባበስ

በዚህ አዋጅ የተመለከቱት ሜዳዮችና ሪባኖች አሰጣጥ ሥርዓትና አለባበስ በሚኒስትሮች ምክር ቤት መመሪያ ይወሰናል ።

#### ፯. የአዋጁ የቀድሞው ክፍል ስድስት ክፍል ሰባት ሆኖ

አንቀጽ ፴፯–፴፱ እንደ ቅደም ተከተላቸው አንቀጽ ፶፰ ፰ ሆነዋል ።

#### ፫· አዋጁ የሚጸናበት ጊዜ

ይህ አዋጅ ከሰኔ ፳፫ ቀን ፲፱፻፺ ዓ.ም· ጀምሮ የጸና ይሆናል

**አዲስ አበባ ሰኔ ፳፫ ቀን ፲፱፻፺ ዓ.ም·**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት
