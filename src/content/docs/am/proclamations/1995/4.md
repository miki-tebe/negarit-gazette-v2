---
title: አዋጅ ቁጥር ፬/፲፱፻፹፯
---

# የኢትዮጵያ ፌዴራላዊ ዲሞክራሲያዊ ረፐብሊክ አስፈጻሚ አካላትን ሥልጣንና ተግባር ለመወሰን የወጣ አዋጅ

የኢትዮጵያ ፌዴራላዊ ዲሞክራሲያዊ ሪፐብሊክ አስፈጻሚ አካላትን ሥልጣንና ተግባር መወሰን አስፈላጊ ሆኖ በመገኘቱ ፤ በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፭/፩ መሠረት የሚከተለው ታውጇል ።

### ክፍል አንድ
### ጠቅላላ

#### ፩· አጭር ርዕስ
ይህ አዋጅ «የኢትዮጵያ ፌዴራላዊ ዲሞክራሲያዊ ረፐብሊክ አስፈጻሚ አካላትን ሥልጣንና ተግባር ለመወሰን የወጣ አዋጅ ቁጥር፬ ፲፱፻፹፯»ተብሎ ሊጠቀስ ይችላል ።

#### ፪ ትርጓሜ
በዚህ አዋጅ ውስጥ «ክልል» ማለት በሕገ መንግሥቱ አንቀጽ ፵፯ የተመለከተው የኢትዮጵያ ፌዴራላዊ ዲሞክ ራሲያዊ ሪፐብሊክ አባል የሆነ ክልል ነው ።

### ክፍል ሁለት
### ስለጠቅላይ ሚኒስትሩ ስለ ምክትል ጠቅላይ ሚኒስትሩና ስለሚኒስትሮች ምክር ቤት

#### ፫· ስለ ጠቅላይ ሚኒስትሩ ሥልጣንና ተግባር
የኢትዮጵያ ፌዴራላዊ ዲሞክራሲያዊ ሪፐብሊክ ጠቅላይ ሚኒስትር ሥልጣንና ተግባር በሕገ መንግሥቱ አንቀጽ ፸፬ የተመለከተው ይሆናል ።

#### ፬ ስለምክትል ጠቅላይ ሚኒስትሩ ሥልጣንና ተግባር
የኢትዮጵያ ፌዴራላዊ ዲሞክራሲያዊ ሪፐብሊክ ምክትል ጠቅላይ ሚኒስትር ሥልጣንና ተግባር በሕገ መንግሥቱ አንቀጽ ፸፭ የተመለከተው ይሆናል ።

#### ፭· ስለ ሚኒስትሮች ምክር ቤት ሥልጣንና ተግባር
የኢትዮጵያ ፌዴራላዊ ዲሞክራሲያዊ ሪፐብሊክ የሚኒስትሮች ምክር ቤት ሥልጣንና ተግባር በሕገ መንግሥቱ አንቀጽ ፸፯ የተመለከተው ይሆናል።

#### ፮· የሚኒስትሮች ምክር ቤት አባላት

    ፩· የሚኒስትሮች ምክር ቤት የሚከተሉት አባላት ይኖሩታል፤

        U ጠቅላይ ሚኒስትር ፤
        ለ. ምክትል ጠቅላይ ሚኒስትር ፤
        ሐ‧ በዚህ አዋጅ አንቀጽ ፱ የተመለከቱትን ሚኒስትሮች የሚመሩ ሚኒስትሮች ፤
        መ· ጠቅላይ ሚኒስትሩ በአባልነት እንዲሳተፉ የሚመርጣቸው ሌሎች ባለሥልጣኖች ።

    ፪· በዚህ አንቀጽ ንዑስ አንቀጽ (፩) (ሐ) የተመለከተው ማንኛውም ሚኒስትር በምክር ቤቱ ስብሰባ ላይ ሊገኝ በማይችልበት ጊዜ የሚኒስትሩ ም ሚኒስትር ወይም ከአንድ በላይ ምክትል ሚኒስትሮች ካሉ በሹመት ቅድሚያ ያለው ምክትል ሚኒስትር በምክር ቤቱ ስብሰባ ላይ በምትክ አባልነት ይሳተፋል ።

#### ፯· የሚኒስትሮች ምክር ቤት የስብሰባ ሥነ ሥርዓት

    ፩· የሚኒስትሮች ምክር ቤት ፤

        U በውስጠ ደንቡ በሚወሰነው መሠረት መደበኛና አስቸኳይ ስብሰባ ያደርጋል፤
        ለ. ምልአተ ጉባኤ የሚኖረው ከአባሎቹ ከግማሽ በላይ ሲገኙ ይሆናል፤
        ሐ‧ የሚያስተላልፈው ውሣኔ በተባበረ ድምጽ ይሆናል ፣ በተባበረ ድምጽ መወሰን ካለተቻለ በድምጽ ብልጫ ይወሰናል ፤
        4. የራሱ የውስጥ ደንብ ይኖረዋል ።

    ፪· ጠቅላይ ሚኒስትሩ ፣

        U የሚኒስትሮች ምክር ቤት አባላት አጀንዳ የማስያዝ መብታቸው እንደተጠበቀ ሆኖ ፣ ለምክር ቤቱ በአጀንዳ የሚቀርቡ ጉዳዮችን ይወስናል፤
        ለ. የምክር ቤቱን ስብሰባ ይመራል፤
        ሐ‧ ለምክር ቤቱ በአጀንዳ የቀረበ ጉዳይ በምክር ቤቱ ቋሚ ኮሚቴ መታየት የሚያስፈልገው ሆኖ ካገኘው ስብሰባውን ለሌላ ጊዜ ያስተላልፋል ።

#### ፰ የምክር ቤቱ ቋሚ ኮሚቴዎች
    ፩ የሚኒስትሮች ምክር ቤት ሥልጣንና ተግባሩን ለመወጣት ይረዳው ዘንድ የምክር ቤቱ አባላት የሚገኙበት ልዩ ልዩ ቋሚ ኮሚቴዎች ይኖሩታል ።
    ፪ የቋሚ ኮሚቴዎች ሥልጣንና ተግባር በምክር ቤቱ የውስጥ ደንብ ይወሰናል ።

### ክፍል ሦስት
### ስለሚኒስቴሮች

#### ፱· የሚኒስቴሮች መቋቋም
የሚከተሉት ሚኒስቴሮች በዚህ አዋጅ ተቋቁመዋል ፤

   ፩. የግብርና ሚኒስቴር
   ፪. የኢኮኖሚ ልማትና ትብብር ሚኒስቴር
   ፫. የንግድና የኢንዱስትሪ ሚኒስቴር
   ፬. የማዕድንና ኢነርጂ ሚኒስቴር
   ፭. የሥራና የከተማ ልማት ሚኒስቴር
   ፮. የውሃ ሀብት ሚኒስቴር
   ፯· የትራንስፖርትና መገናኛ ሚኒስቴር
   ፰· የገንዘብ ሚኒስቴር
   ፱· የሠራተኛና ማህበራዊ ጉዳይ ሚኒስቴር
   ፲· የትምህርት ሚኒስቴር
   ፲፩· የጤና ጥበቃ ሚኒስቴር
   ፲፪‧ የፍትህ ሚኒስቴር
   ፲፫· የማስታወቂያና የባህል ሚኒስቴር
   ፲፬. የውጭ ጉዳይ ሚኒስቴር
   ፲፭. የአገር መከላከያ ሚኒስቴር

#### ፲· የሚኒስቴሮች የወል ስልጣንና ተግባር
    እያንዳንዱ ሚኒስቴር፤

    ፩. በሥራው መስክ ፤
        U ፖሊሲዎችንና ሕጐችን ያመነጫል ፣ ዕቅድና በጀት ያዘጋጃል ፣ ሲፈቀድም በሥራ ላይ ያውላል፤
        ለ. የፌዴራል መንግሥቱን ሕጐች ደንቦችና መመሪያዎች በሥራ ላይ መዋላቸውን ያረጋግጣል ፤
        ሐ‧ የጥናትና ምርምር ተግባርያከናውናል፣የስታትስ ቲክስ መረጃዎች ይሰበስባል ፣ያቀነባብራል ፤
        መ. ለክልል አስፈፃሚ አካላት እንዳስፈላጊነቱ ድጋፍና ምክር ይሰጣል ፤
        ሠ. በሕግ መሠረት ውሎችንና ዓለም አቀፍ ስምምነቶችን ያደርጋል ።
    ፪. በዚህ አዋጅ የተመለከቱትንና በሌሎች ሕጐች የተሰጡትን ተግባሮች ያከናውናል ።
    ፫. ስለ ሥራው ክንዋኔ በየወቅቱ ለሚኒስትሮች ምክር ቤት ሪፖርት ያቀርባል ።

#### ፲፩· የሚኒስትሮች ተጠሪነትና ኃላፊነት

    ፩‧ እያንዳንዱ ሚኒስትር የሚመራውን ሚኒስቴር ለሚመለከቱ ሥራዎች፣ ፕሮግራሞችና ሕጐች አፈጻጸም ተጠሪነቱ ለጠቅላይ ሚኒስትሩና ለሚኒስትሮች ምክር ቤት ይሆናል ።

    ፪ እያንዳንዱ ሚኒስትር ፤

        ሀ· ሚኒስቴሩን ይመራል ይወክላል ፤
        ለ. የሚኒስቴሩን ሥልጣንና ተግባር ሥራ ላይ ያውላል፤
        ሐ‧ ለሚኒስቴሩ በተፈቀደው በጀት መሠረት ገንዘብ ወጪ ያደርጋል ።

#### ፲፪. የግብርና ሚኒስቴር
የግብርና ሚኒስቴር የሚከተሉት ሥልጣንና ተግባሮች ይኖሩታል ፤

    ፩‧ የግብርና ልማት ኢንዲስፋፋ ያደርጋል ፤
    ፪‧ የመሬት አጠቃቀም ፖሊሲና የደንና ዱር አራዊት ጥበቃና አጠቃቀም ሕጐችን ያዘጋጃል፤
    ፫· ለገበሬዎች የሚሰጡ የግብርና ኤክስቴንሽን አገልግ ሎቶች እንዲስፋፉ ያበረታታል ፣ ድጋፍ ይሰጣል፤
    ፬. አግባብ ካላቸው አካላት ጋር በመተባበር የግብርና ምርት ማሣደጊያዎች፣ የእርሻ መሣሪያዎች አገልግሎና የብድር አገልግሎቶች ለገበሬዎች የሚቀርቡበትን ሁኔታ ያመቻቻል፣
    ፭. የግብርና ልማትን ለማፋጠንና የገጠር ቴክኖሎጂን ለማሻሻል የሚረዱ የምርምርና የማሰልጠኛ ተቋሞ ችንና ማዕከሎችን ያቋቁማል ፣ ይመራል፤
    ፮. የሀገሪቱ የዕፅዋት ጄኔቲክ ሃብት እንዲጠናና እንዲጠበቅ ያደርጋል ፣ በሃገር ውስጥ የሚመረቱትንና ከውጭ እንዲገቡ የሚደረጉትን የተሻሻሉ ዘሮች የጥራት ደረጃ ይቆጣጠራል ፤
    ፯. የገበሬ ማኅበራት እንዲደራጁና የገበሬዎች የኅብረት ሥራ ማኅበራት እንዲስፋፉ ያበረታታል፤
    ፰. የግብርና ኢንቨስትመንትን ያበረታታል ፣ በግብርና ዘርፍ ለሚሰማሩ የውጭ ኢንቨስተሮች በግልጽ ለሌላ አካል በሕግ ከልተሰጠ በስተቀር የግብርና ሥራ ፈቃድ ይሰጣል ፣ ይቆጣጠራል፤
    ፱· ወደ ሀገር በሚገቡትም ሆነ ከሃገር በሚወጡ ዕፅዋት፣ አዝርዕት እንስሳትና የእንስሳት ተዋፅኦ ላይ ተገቢው የኳራንቲን ቁጥጥር እንዲካሄድ ያደርጋል ፤
    ፲. በሃገሪቱ ውስጥ በጥቅም ላይ ሊውሉ የሚችሉ የእን ስሳት መድሃኒትና ፀረ ተባይ ኬሚካሎችን ይመዘግባል፣ ይቆጣጠራል ፤
    ፲፩. በእንስሳት ርቢ ላይ ለተሠማሩ ህዝቦች አስፈላጊው የኤክስቴንሽን ድጋፍ እንዲሰጥ ያደርጋል ።

#### ፲፫· የኢኮኖሚ ልማትና ትብብር ሚኒስቴር
የኢኮኖሚ ልማትና ትብብር ሚኒስቴር የሚከተሉት ሥልጣንና ተግባሮች ይኖሩታል፤

    ፩ የሃገሪቱን የረጅም ጊዜ የልማት አቅጣጫ ለመተለምና በዚሁ ላይ ተመሥርቶ የልማት ቅደም ተከተልና ስትራቴጂ ለመቀየስ የሚያስችሉ የፖሊሲ ሐሳቦችን ያመነጫል፤
    ፪. በሃገሪቱ የልማት ስትራቴጂ ላይ የተመሠረተና በፌዴራል መንግሥቱ የሚፈጸም የረጅም ፣ የመካከለኛና የአጭር ጊዜ የልማት ዕቅድ ያዘጋጃል፣ ሲፈቀድም ተግባራዊነቱን ይከታተላል ፤
    ፫· የአገሪቱን የሥነ ሕዝብ ፖሊሲ ያዘጋጃል ፣ ሲፈቀድም አፈጻጸሙን ይከታተላል፤
    ፬· ከሚመለከታቸው አካላት ጋር በመተባበር በረጅም፣ በመካከለኛና በአጭር ጊዜ ዕቅዶች ውስጥ የሚንፀባረቁ በፌዴራል መንግሥቱ የሚከናወኑ ፕሮጄክቶች እንዲ ጠኑና እንዲዘጋጁ ያደርጋል ፣ ይገመግማል ፤
    ፭. በፌዴራል መንግሥቱ አካላት እየተዘጋጁ የሚቀርቡ ለትን ዓመታዊ የልማት ዕቅዶች ለእነዚህም የሚያስፈልጉ የካፒታል በጀት ጥያቄዎች መርምሮ የልማት ዕቅድና ካፒታል በጀት ካዘጋጀ በኋላ ከፌዴራል መንግሥቱ ዓመታዊ ጠቅላላ በጀት ጋር ተዋሕዶ እንዲዘጋጅ ለገንዘብ ሚኒስቴር ያስተላልፋል ፣ ሲፈቀድም አፈጻጸሙን ይከታተላል ፤
    ፮. የግሉ ክፍለ ኤኮኖሚ በአመልካች ፕላን እየታገዘ የኢንቨስትመንት ውሣኔ ለማድረግ የሚችልባቸውን የሥራ መስኮች ይጠቁማል ፣ አግባብ ካላቸው አካላት ጋር በመተባበር የግሉን ዘርፍ ለማበረታታትና ለማሳደግ የሚረዱ የፖሊሲ ሐሳቦችን ያመነጫል ፤
    ፯. የሀገሪቱን የረጅም፣የመካከለኛና የአጭር ጊዜ የልማት ዕቅድ ለማዘጋጀት የሚረዳ የኢኮኖሚ ጥናትና ምርምር ያካሂዳል፣የፕላን ሜቶዶሎጂና አጠቃላይ የኢኮኖሚና ማኅበራዊ ሁኔታ መለኪያዎችንና መመዘኛዎችን ያዘጋጃል፤
    ፰‧ በሥራው መስክ የካርታ ፣ የስታቲስቲክስና ሌሎች የልማት መረጃዎች ሥራ እንዲከናወኑ ያደርጋል ፤
    ፱· የፕላን አዘገጃጀትና አቀራረብ መመሪያዎችን ያወጣል፣ ለሚመለከታቸው አካላት በወቅቱ እንዲደርሱ ያደርጋል ፣
    ፲· የውጭ የልማት ዕርዳታና ብድር በዓይነትና በመጠን እንዲጨምር ልዩ ልዩ ስልቶችን ይቀይሳል፣ የዕርዳታና የብድር ስምምነቶችን ይደራደራል ፣ ይፈርማል ፣ ከሚመለከታቸው አካላት ጋር በመተባበር አፈጻጸማቸውንም ይከታተላል፣
    ፲፩. የልማት ዕቅዶችን አፈጻጸም እየገመገመ ዓመታዊ ሪፖርት ለሚኒስትሮች ምክር ቤት ያቀርባል ።

#### ፲፬. የንግድና የኢንዱስትሪ ሚኒስቴር
የንግድና የኢንዱስትሪ ሚኒስቴር የሚከተሉት ሥልጣንና ተግባሮች ይኖሩታል፤

    ፩. ንግድ ኢንዱስትሪና ዕደ ጥበብ እንዲስፋፋ ያደርጋል ፤
    ፪. የአገር ውስጥ ባለሃብቶች በንግድና ኢንዱስትሪ ስራ ላይ በሰፊው እንዲሰማሩ ያበረታታል ፤ የቴክኒክ የምክርና ሌሎች አገልግሎቶችን ይሰጣል ፤
    ፫· በኢንቨስትመንት ፖሊሲና ህግ መሠረት የፌዴራሉ መንግሥት ሊሠማራባቸው የሚችሉ የኢንዱስትሪ ፕሮጀክቶችን ያመነጫል ፣እንዲጠኑና ሥራ ላይ እንዲውሉ ያደርጋል፤
    ፬. ተገቢ ያልሆኑ የንግድ ሥራዎችን ለመቆጣጠር የሚያስችሉ ጥናቶችን ያካሂዳል፣ ሥራ ላይ መዋላቸውን ይከታተላል፤
    ፭. የዋጋ ቁጥጥር ሊደረግባቸው የሚገቡ መሠረታዊ የንግድ ዕቃዎችንና አገልግሎቶችን እያጠና ያቀርባል፣ ሲፈቀድም ተግባራዊነቱን ይከታተላል፣
    ፮. በክልሎች መካከል የሚደረግን የንግድ ግንኙነትና የውጭ ንግድን ይመራል፣ ይቆጣጠራል ፤
    የሃገሪቱ የኢንዱስትሪ ፣ የእርሻና ሌሎች ውጤቶች በሃገር ውስጥና በውጭ እንዲታወቁ ያደርጋል፣ በሃገር ውስጥና በውጭ ሃገር ኤግዚቢሽን እንዲዘጋጅ ያደርጋል ፣ በሌሎች አገሮች ኤግዚቢሽን ላይ ይሳተፋል፤
    ፯ በውጭ ንግድ ሥራ ለሚሰማሩ ባለሀብቶች እንዲሁም በማናቸውም የንግድ ወይም የኢንዱስትሪ ሥራ 8 ለሚሰማሩ የውጭ ባለሀብቶች ሥልጣኑ በግልጽ ለሌላ አካል በህግ ካልተሰጠ በስተቀር ፈቃድ ይሰጣል፣ ይቆጣጠራል፤
    ፰· ማዕከላዊ የንግድ መዝገብ ያቋቁማል፣ ያስተዳድራል፤
    ፱· የንግድ ምክር ቤቶች እንዲቋቋሙ ያበረታታል፣በአገር አቀፍ ደረጃ ለሚቋቋሙ የንግድ ምክር ቤቶች ድጋፍ ይሰጣል።

#### ፲፭‧ የማዕድንና ኢነርጂ ሚኒስቴር
የማዕድንና ኢነርጂ ሚኒስቴር የሚከተሉት ሥልጣንና ተግባሮች ይኖሩታል

    ፩ የሃገሪቱ የማዕድንና ኢነርጂ ልማት እንዲስፋፋ ያደርጋል፤
    ፪. የማዕድንና የኢነርጂ መረጃዎችን ይሰበስባል፣ በሚገባ እንዲያዙና እንዲጠበቁ ያደርጋል፣ ዘገባዎችን ያዘጋጃል፣ ያሠራጫል፤
    ፫· ስለ ማዕድን ሃብት ጥበቃና አጠቃቀም ሕግ ያዘጋጃል፤
    ፬· በማዕድን ፍለጋና ልማት ለሚሠማሩ የግል ኢንቨስተሮች በሕግ መሠረት ፈቃድ ይሰጣል፣ይቆጣጠራል።
    ፭. ስለ ኢነርጂ ልማትና አጠቃቀም ጥናት ያካሂዳል ፣ የሃገሪቱ የኤሌክትሪክ ኃይል አቅርቦት እንዲያድግና እንዲስፋፋ ያደርጋል፤
    ፮. አግባብ ካላቸው አካላት ጋር በመተባበር ለሃገሪቱ የሚያስፈልገው ጋዝ ነዳጅና የነዳጅ ውጤቶች እንዲ ቀርቡ መደረጋቸውን ያረጋግጣል፤
    ፯ አግባብ ካላቸው አካላት ጋር በመተባበር የኢነርጂ መጠባበቂያ ክምችት መጠንን ይወስናል ፣ ክምችቱ እንዲኖር መደረጉን ያረጋግጣል፤
    ፰· የማዕድንና የኢነርጂ ልማትን ለማፋጠን የሚረዱ የምርምርና የማሰልጠኛ ተቋሞችን እንዳስፈላጊነቱ ያቋቁማል ።

#### ፲፮· የሥራና የከተማ ልማት ሚኒስቴር
የሥራና የከተማ ልማት ሚኒስቴር የሚከተሉት ሥልጣንና ተግባሮች ይኖሩታል፤

    ፩ የሀገሪቱን የሕንጻ ኮድ ያዘጋጃል ፣ ለዲዛይንና ለኮንስት ራክሽን ሥራዎች ደረጃ ያወጣል ፣ ተግባራዊነታቸውን ይከታተላል፣ ይቆጣጠራል፤ 1
    ፪. በፌዴራል መንግሥት በጀት ለሚሠሩ የመንግሥት ኮንስትራክሽኖች የሚያስፈልጉዲዛይኖችና የኮንስትራ ክሸን ሥራ ውሎች እንዲዘጋጁ ያደርጋል ፤
    ፫· በፌዴራል መንግሥቱ የሚከናወን የመንግሥት ኮንስ ትራክሽን በተገባለት ውል መሠረት የጥራት ደረጃው፣ የጊዜና የዋጋ ገደቦች ተጠብቀው መሠራቱን ለማረ ጋጋጥ የሚያስችል ቁጥጥር እንዲኖር ያደርጋል ፣ በበላ ይነት ይቆጣጠራል፣
    ፬· በፌዴራል መንግሥትም ሆነ በክልል በጀት የሚከ ናወን የመንግሥት ኮንስትራክሽንን በሚመለከት የዲዛይን ፣ የኮንስትራክሽንና የቁጥጥር ሥራዎች በዓለም አቀፍ ጨረታ ለውጭ ሥራ ተቋራጮችና አማካሪዎች የሚሰጡበትን ሁኔታ ይወስናል ፤
    ፭. መሐንዲሶችንና አርክቴክቶችን ይመዘግባል፣ የሙያ ችሎታ ማረጋገጫ የምስክር ወረቀት ይሰጣል፣ የሥራ ተቋራጮችንና የአማካሪዎችን ደረጃ ይወስናል፣ በአገር አቀፍ ደረጃ ተወዳድረው መሥራት ለሚችሉ የአገር ውስጥ ሥራ ተቋራጮችና አማካሪዎች እንዲሁም በውጭ ባለሀብቶች ለሚቋቋሙ የሥራ ተቋራጭና የአማካሪ ድርጅቶች ፈቃድ ይሰጣል ፣ ይቆጣጠራል፤
    ፮. በአገር ውስጥ የሚመረቱ የኮንስትራክሸን ዕቃዎችን ዓይነትና ጥራት ለማሻሻል የሚረዳ ጥናትና ምርምር ያካሂዳል፣
    ፯. አከታተምን በሚመለከት ጥናት ያካሂዳል፣የከተሞችን ደረጃ መመዘኛ ያወጣል ፣ ከክልሎች በሚቀርብለት ጥያቄና በሚያወጣው ቅደም ተከተል መሠረት የከተሞችማኅበራዊ፣ኢኮኖሚያዊና ሌሎች ሁኔታዎች ተጠንተው መሪ ፕላኖች እንዲዘጋጅላቸው ያደርጋል፣ አፈጻጸማቸውን በሚመለከት ለክልል መስተዳድሮች የቴክኒክ ድጋፍ ይሰጣል ፤
    ፰ ሥልጣኑ በተለይ ለሌላ የመንግሥት አካል በሕግ ካልተሰጠ በስተቀር በፌዴራሉ መንግሥት ባለቤትነት ሥር የሚገኙ የከተማ ቤቶችን በበላይነት ያስተዳድራል፣ እንዲታደሱና እንዲጠገኑ ያደርጋል ፤
    ፱· የከተማ ነዋሪው ሕዝብ ከአቅሙ ጋር የተመጣጠኑ መኖሪያ ቤቶችን ሠርቶእንዲጠቀም ሁኔታዎችን እንዲ መቻቹ ያደርጋል፤
    ፲· የመኖሪያ ቤት የኅብረት ሥራ ማኅበራት እንዲቋቋሙ ያበረታታል ፣ ድጋፍ የሚያገኙበትን መንገድ ይቀይሳል፤
    ፲፩. አግባብ ካላቸው አካላት ጋር በመተባበር ለኮንስትራክሽንና ለከተማ ልማት ዘርፍ የሚያስፈልገው የሰው ኃይል እንዲሰለጥን ያደርጋል ፣እንዳስፈላጊነቱም የማሠልጠኛ ተቋሞችን ያቋቁማል፤
    ፲፪‧ ለሥራውቅልጥፍና ባስፈለገ መጠን ከሥልጣኑ በከፊል ለሌላ የፌዴራል መንግሥት መሥሪያ ቤት በውክልና ይሰጣል ።

#### ፲፯. የውሃ ሃብት ሚኒስቴር
የውሃ ሃብት ሚኒስቴር የሚከተሉት ሥልጣንና ተግባሮች ይኖሩታል፤

    ፩· ከአንድ በላይ የሆኑ ክልሎችን አቋርጦ የሚፈስ ወይም የሚያዋስን ውሃ በልዩ ልዩ የግልጋሎት ዓይነቶችና በክልሎች መካከል ሚዛናዊ በሆነ መንገድ የሚከፋፈልበትንና ጥቅም ላይ የሚውልበትን ሁኔታና ዘዴ ይወስናል፤
    ፪. ስለውሃ ሃብት ጥበቃና አጠቃቀም ሕጐች ያዘጋጃል፤
    ፫· በዚህ አንቀጽ ንዑስ አንቀፅ (፩) በተጠቀሱት ውሃዎች ላይ የውሃ ሥራዎች ለመስራትና በጥቅም ላይ ለማዋል ፈቃድ ይሰጣል፣ ይቆጣጠራል፤
    ፬· ስለ ውሃ ታሪፍ ፖሊሲ ተገቢውን ጥናት ያደርጋል፣ ሲፈቀድም በዚህ አንቀፅ ንዑስ አንቀፅ (፩) የተጠቀ ሱትን በሚመለከት የውሃ ጅምላ ክፍያ ያስከፍላል ፣
    ፭. ስለ ወሰን ተሻጋሪ ወንዞች አጠቃቀም ጥናቶች ያደርጋል፣ ሲፈቀድም ሥራ ላይ መዋሉን ይከታተላል፤
    ፮. የውሃ ሀብት በአግባቡ ለልማት ስራ እንዲውል ለማድረግ የሚያስችሉ ዕቅዶችን ያዘጋጃል ፣ ሲፈቀድም ተግባራዊነታቸውን ይቆጣጠራል፣
    ፯· የውሃ ሃብት ልማትን በተመለከተ አስፈላጊ ሆነው የተገኙትን ድጋፎች ሁሉ ይሰጣል፣
    ፰· ወሰን ተሻጋሪ ወንዞችን በተመለከተ ዓለም አቀፍ ስምምነቶችን በሕግ መሰረት ይፈርማል ፣
    ፱. አግባብ ካላቸው አካላት ጋር በመተባበር ለልዩ ልዩ ግልጋሎቶች የሚውል ውሃ ሊይዝ የሚገባውን የጥራት ደረጃ ይወስናል፣
    ፲· የሜትሮዎሎጂ አገልግሎት በሚገባ መካሄዱን ይቆጣጠራል ።

#### ፲፰· የትራንስፖርትና መገናኛ ሚኒስቴር
የትራንስፖርትና መገናኛ ሚኒስቴር የሚከተሉት ሥልጣንና ተግባሮች ይኖሩታል፤

    ፩· የአየር ፣የባቡርና የባህር መጓጓዣ፣ እንዲሁም የፖስታና የቴሌኮሙኒኬሽን አገልግሎት እንዲስፋፋ ያደርጋል፣ይቆጣጠራል ፤
    ፪· የትራንስፖርትና የመገናኛ አገልግሎቶችን ለመቆ ጣጠር የሚረዱ ሕጐችን ያዘጋጃል ፤
    ፫· የሀገሪቱ የትራንስፖርትና የመገናኛ ዓይነቶች ተደጋግፈው የሚያድጉበትንና በተቀነባበረ ሁኔታና በሚገባ በጥቅም ላይ የሚውሉበትን ሁኔታ ያመቻቻል ፤
    ፬· የባህርና የትራንዚት አገልግሎት እንዲሁም ክልሎችን የሚያገናኙ የመንገድ ትራንስፖርት አገልግሎቶችን ይቆጣጠራል፤
    ፭. የአየር ፣ የየብስ፣ የባቡርና የባህር መጓጓዣዎችንና የመገናኛ አገልግሎት መስጫ መሣሪያዎችን ስለመመዝገብ በነዚሁ ላይ ስለሚደረግ የቴክኒክ ምርመራና ስለሥራና መንጃ ፈቃድ አሰጣጥ መመሪያ ያወጣል፣
    ፮· ማናቸውንም የኢትዮጵያ መርከብ ይመዘግባል ፣ ለባሕር ጉዞ ብቁነቱ የምስክር ወረቀት ይሰጣል፤
    ፯· የአየር ወይም የባሕር ማመላለሻ አደጋ በደረሰ ጊዜ የፍለጋና የማዳን ተግባርእንዲካሄድና ተገቢውእርምጃ እንዲወሰድ ያደርጋል፤
    ፰· አግባብ ካላቸው አካላት ጋር በመተባበር ለትራንስፖርትና መገናኛ ዘርፍ የሚያስፈልገው የሰው ኃይል እንዲሰለጥን ያደርጋል ።

#### ፲፱· የገንዘብ ሚኒስቴር
የገንዘብ ሚኒስቴር የሚከተሉት ሥልጣንና ተግባሮች ይኖሩታል፤

    ፩. በፌዴራል መንግሥቱ አካላት እየተዘጋጁ የሚቀርቡ ለትን የመደበኛ በጀት ጥያቄዎች ፣ በኢኮኖሚ ልማት ትብብር ሚኒስቴር ተዘጋጅቶ የሚተላለፍለትን የካፒታል በጀት እና በክልሎች የሚቀርብለትን የበጀት ድጐማ ጥያቄዎች መርምሮ የፌዴራል መንግሥቱን የተጠቃለለ ዓመታዊ በጀት በማዘጋጀት ከአስተያየቱ ጋር ለሚኒስትሮች ምክር ቤት ያቀርባል፣የተፈቀደውን በጀት ያስተዳድራል ፤
    ፪· የፌዴራል መንግሥቱን የፋይናንስ ክንውንና የገንዘብ ይዞታ የሚያሣይ ጠቅላላ መግለጫ በየወቅቱ ለሚኒቨ ትሮች ምክር ቤት ያቀርባል ፣ አስፈላጊ ሲሆንም ተጨማሪ በጀት አዘጋጅቶ ያቀርባል ፤
    ፫· የፌዴራል መንግሥቱን የሂሣብ አያያዝ ሥርዓት ይመሠርታል ፤ በሥራ ላይ መዋሉን ይቆጣጠራል ፣
    የ የፌዴራል መንግሥት መሥሪያ ቤቶች ሂሣብ እንዲሁም የፌዴራል መንግሥቱ ለክልሎች የሚሰጠውን የበጀት ድጎማ ሂሣብ ይመረምራል ፤
    ፬· አግባብ ባለው ሕግ መሠረት ከሀገር ውስጥ የብድር ምንጮች በፌዴራል መንግሥቱ ስም ይበደራል ፣ ከሃገር ውስጥም ሆነ ከውጭ የሚገኙ የፌዴራል መንግ ሥቱን ብድሮች ያስተዳድራል ፤
    ፭. የፌዴራል መንግሥቱን አክሲዮኖች ፣ የሚተላለፉና የማይተላለፉ የገንዘብ ሰነዶችና ሌሎች ተመሣሣይ ተቀማጭ የገንዘብ ሀብቶችን ይይዛል ፣ይጠብቃል ፤
    ፮. ለልዩ ልዩ የፌዴራል መንግሥቱ ዕቃዎች ግዥና አጠቃቀም መመሪያ ያወጣል ፣ ተግባራዊነቱን ይቆጣጠራል፣ ለክልል መስተዳድሮች የዕቃ ግዥና አጠቃቀም መመሪያ አዘገጃጀት ድጋፍ ይሰጣል፤
    ፯· በሌላ የፌዴራሉ መንግሥት አካል ሥር የማይተዳደር ወይም ጥቅም ላይ ያልዋለ የፌዴራል መንግሥቱ ንብረት ኃላፊ ሆኖ ያስተዳድራል፤
    ፰· ከብሔራዊ ባንክና ከሚመለከታቸው ሌሎች አካላት ጋር በመተባበር የሀገሪቱን የኢኮኖሚ ዕድገት ፣ መረጋጋትና ፍትሃዊነት አንዲሁም ጤናማ የገንዘብ ልውውጥና ተመን ለማምጣት ትክክለኛ የሞኒተሪ ፖሊሲ ያመነጫል ፤
    ፱. የፌዴራል መንግሥቱን ዓመታዊ የፋይናንስ ክንውንና ስለመንግስት ጠቅላላ ገቢና ወጪ ለሚኒስትሮች ምክር ቤት ሪፖርት ያቀርባል ።

#### ፳· የሠራተኛና ማህበራዊ ጉዳይ ሚኒስቴር
የሠራተኛና ማህበራዊ ጉዳይ ሚኒስቴር የሚከተሉት ሥልጣንና ተግባሮች ይኖሩታል፤

    ፩. አሠሪና ሠራተኛን የሚመለከቱ ሕጐች ያዘጋጃል ፣ ሲፀድቁም በሥራ ላይ መዋላቸውን ይቆጣጠራል ፤
    ፪· የሠራተኞችን ደህንነትና ጤንነት ለመጠበቅ የሚያስፈልጉ የሥራ ሁኔታ ፣ ደረጃዎችንና የመከላከያ ዘዴዎችን ይወስናል ፤ ተግባራዊነታቸውን ይከታ ተላል፤
    ፫· ስለ ሠራተኛና አሠሪ ማህበራት ምዝገባ መመሪያ ያወጣል ፣ በአገር አቀፍ ደረጃ የሚደራጁትን የሠራተኛና የአሠሪማህበራት ይመዘግባል፣ድጋፍይሰጣል፤
    ፬· የህብረት ስምምነት ድርድሮችና የሥራ ክርክሮች በሕግ የተዘረጋውን ሥርዓት ተከትለው በተቀላጠፈ ሁኔታ ፍጸሜ የሚያገኙበትን መንገድ ይቀይሳል፣ ድጋፍ ይሰጣል፤
    ፭. አግባብ ካላቸው አካላት ጋር በመተባበር በአገሪቱ ውስጥ በሥራ ላይ ስለተሰማራው የሰው ኃይልና ስለ ሙያ አመዳደብ ጥናት ያደርጋል፤
    ፮. ሥራ ፈላጊዎችና ክፍት የሥራ መደቦች ስለሚመዘገቡበት፣ ሥራና ሠራተኛ ስለሚገናኙበት መንገድ መመሪያ ያወጣል፣ በሥራ ላይ መዋሉን ይከታተላል፣ ለውጭ ዜጐችና ዜግነት ለሌላቸው ሰዎች የሥራ ፈቃድ የሚሰጥበትን ሁኔታ ይወስናል፤ ፈቃድ ይሰጣል፤
    ፯· ስለ ሰው ኃይልና የሥራ ሥምሪት ፣ ስለሠራተኞች ደህንነትና ጤናእንዲሁም አሠሪና ሠራተኛን ስለሚመለከቱ ሌሎች ጉዳዮች መረጃዎችን ይሰበስባል፣ያጠናቅራል ፣ ያሠራጫል፤
    ፰· ሴቶች በፖለቲካ፣ በኢኮኖሚ ፣ በማህበራዊና በባህል መስኮች ከወንዶች ጋር በእኩልነት እንዲሳተፉ በተለይ በትምህርት ፣ በሥልጠናና በሥራ ከመንግሥት ልዩ ድጋፍ ስለሚያገኙበት ሁኔታ ያጠናል ፣ ሲፈቀድም ተግባራዊነቱን ይከታተላል፤
    ፱. አግባብ ካላቸው አካላት ጋር በመተባበር ሕጻናትና ወጣቶች መልካም አስተዳደግ የሚያገኙበትን ሁኔታ ያጠናል፣ተግባራዊ እንዲሆኑ ድጋፍ ይሰጣል፤
    ፲· አረጋውያንና የአካል ጉዳተኞች የሚረዱበትን እንዲሁም አካል ጉዳተኞችን መልሶ ለማቋቋም የሚያስችሉ ዘዴዎችን ያጠናል፣አግባብ ካላቸው አካላት ጋር በመተባበር ተግባራዊ እንዲሆኑ ያደርጋል ፤
    ፲፩‧ የማሕበራዊ ኑሮ ጠንቆች የሚወገዱበትን መንገድ ያጠናል፣ ጠንቆቹን በማስወገድ ረገድ አግባብ ያላቸውን አካላት ያስተባብራል፣ አስፈላጊውንም ድጋፍ ይሰጣል፤
    ፲፪‧ አግባብ ካላቸው አካላት ጋር በመተባበር የቤተሰብ ደህንነት ስለሚጠበቅበትና ለጋብቻ ሥርዓት ስለሚደረግ እንክብካቤ ጥናት ያካሂዳል ፣ ሲፈቀድም ተግባራዊነቱን ይከታተላል ፤

#### ፳፩‧ የትምህርት ሚኒስቴር
የትምህርት ሚኒስቴር የሚከተሉት ሥልጣንና ተግባሮች ይኖሩታል፤

    ፩. ትምህርትን በአገር አቀፍ ደረጃ ለማስፋፋት የሚያስችሉ ስልቶችን ይቀይሳል ፣ ለተግባራዊነታቸውም ሁኔታዎችን ያመቻቻል ፤
    ፪. በአገር አቀፍ ደረጃ ሊኖር የሚገባውን የትምህርት ስታንዳርድ ይወስናል ፣ ሥራ ላይ መዋሉን ይቆጣጠራል፤
    ፫· በከፍተኛ ሁለተኛ ደረጃ ትምህርት ቤቶች ፣ በከፍተኛ ትምህርት ተቋሞችና በተመሣሣይ ደረጃ በሚገኙ የሙያ ማሰልጠኛ ተቋሞች የሚሰጠውን ሥርዓተ ትምህርትና ለተማሪዎች የሚሰጡትን የምስክር ወረቀቶች ዓይነትና ደረጃ ይወስናል ፣ በክልል ደረጃ ለሚከናወን የአንደኛና የመለስተኛ ሁለተኛ ደረጃ ትምህርት ቤቶች ሥርዓተ ትምህርት ዝግጅት ድጋፍ ይሰጣል ፣ በማና ቸውም ደረጃ የሚዘጋጀው ሥርዓተ ትምህርት ከሃይማ ኖትና ከፖለቲካ አመለካከት፣ከባህላዊ ተጽዕኖዎች ነጻ መሆኑን ያረጋግጣል ፤
    ፬· በየደረጃው ለማስተማር ብቁ የሚያደርጉ መመዘኛዎችን ያወጣል ፣ እንደአስፈላጊነቱ መምህራንንና የትምህርት ባለሙያዎችን ያሰለጥናል ፣ በክልል ደረጃ ለሚካሄዱ ሥልጠናዎች ድጋፍ ይሰጣል ፤
    ፭. ለተማሪዎች የደረጃ ሽግግርና ለልዩ ልዩ ምልመላ የሚያገለግሉ በአገር አቀፍ ደረጃ የሚሰጡ ፈተናዎች እንዲዘጋጁና እንዲሰጡ ያደርጋል ፣ የምስክር ወረቀቶችን ይሰጣል ፤
    ፮· የትምህርት መሣሪያዎችና መጽሐፍት በበቂ ጥራትና መጠን እንዲገኙ ያደርጋል ፤
    ፯· የከፍተኛ ትምህርት ተቋሞችን ያቋቁማል ፣ ስለው ስጣዊ አስተዳደራቸው አቋም ውሣኔ ይሰጣል ፣ ወደ ከፍተኛ ትምህርት ተቋሞች መግቢያ መመዘኛዎችን ይወስናል፤
    ፰· በግል ለሚቋቋሙ የከፍተኛ ትምህርት ተቋሞች እንዲሁም በማናቸውም ደረጃ በውጭ ድርጅቶችና ባለሀብቶች ለሚቋቋሙ ትምህርት ቤቶች ሥልጣኑ በግልጽ ለሌላ አካል በሕግ ካልተሰጠ በስተቀር ፈቃድ ይሰጣል፣ ይቆጣጠራል፤
    ፱. ትምህርትን በጥራት ለማስፋፋት የሚያግዙ ፕሮጀክቶችን አዘጋጅቶ በሥራ ላይ እንዲውሉ ያደርጋል ፣ የክልል ፕሮጀክቶችን ዝግጅትና አፈጻጸምን ያበረታታል ፣ የቴክኒክ ድጋፍም ይሰጣል፤
    ፲· አግባብ ካላቸው አካላት ጋር በመተባበር ለአናሳ ብሔረሰቦች ፣ ለሴቶች፣ ለሕፃናትና ለጎልማሶች ለሚሰጡ የትምህርት አገልግሎቶች ልዩ ድጋፍ የሚሰጥበትን መንገድ ይቀይሳል ፤
    ፲፩· በየደረጃው የሚሰጠውን ትምህርት በመገናኛ ዘዴዎች ይደግፋል ፣ ክልሎች የራሳቸውን የትምህርት መገናኛ ዘዴዎች ሲያቋቁሙ ይረዳል ፤
    ፲፪‧ የትምህርት መረጃዎችን ይሰበስባል ፣ያጠናቅራል፣ ያሠራጫል፤
    ፲፫· ለተማሪዎች የሚሰጡ ልዩ ልዩ አገልግሎቶች የሚጠናከሩበትን ስልት ይቀይሳል ፤
    ፲፬. በሌሎች በፌዴራል መንግሥቱ አካላት ሥር የሚተዳደሩ የትምህርትና የማሠልጠኛ ተቋሞች የብቃት ደረጃቸውን ያሟሉ ሆነው እንዲገኙ ይቆጣጠራል፣ የብቃት ማረጋገጫም ይሰጣል ፤
    ፲፭‧ ከውጭ አገር የከፍተኛ ትምህርት ተቋሞች ለሚሰጡ ዲግሪዎች ፣ ዲፕሎማዎችና የምስክር ወረቀቶች ደረጃ ማረጋገጫ ይሰጣል።

#### ፳፪‧ የጤና ጥበቃ ሚኒስቴር
የጤና ጥበቃ ሚኒስቴር የሚከተሉት ሥልጣንና ተግባሮች ይኖሩታል ፤

    ፩. የጤና አገልግሎት እንዲስፋፋ ያደርጋል ፤
    ፪. ሪፈራል ሆስፒታሎችን እና የጥናትና የምርምር ማዕከሎችን ያቋቁማል ፣ ያስተዳድራል ፤
    ፫· የጤና አገልግሎቶች ሊኖራቸው የሚገባውን ደረጃ ይወስናል ፣ ለሆስፒታሎችና በውጭ ድርጅቶችና ባለሃብቶች ለሚቋቋሙ የጤና አገልግሎት ተቋሞች ሥልጣኑ በግልጽ ለሌላ አካል በሕግ ካልተሰጠ በስተቀር ፈቃድ ይሰጣል፤ ይቆጣጠራል፤
    ፬· በሕዝብ ጤና አገልግሎት በልዩ ልዩ ደረጃ የሚሠማሩ ባለሙያዎችን ደረጃ ይወስናል ፣ የሙያ ችሎታ ማረጋገጫ የምስክር ወረቀት ይሰጣል ፤
    ፭. ሃገሪቱ ውስጥ ጥቅም ላይ ሊውሉ የሚችሉ መድኃኒቶችንና የህክምና መሣሪያዎችን ይመዘግባል ፣ ይቆጣጠራል ፤
    ፮. የባሕል መድኃኒቶች እንዲጠኑ ያደርጋል ለዚህም የምርምርና የሙከራ ማዕከሎችን ያደራጃል ፤
    ፯. ተላላፊ በሽታዎችን ለመከላከልና ለማጥፋት የሚያስችሉ ስልቶችን ይቀይሳል ፣ ተግባራዊነቱንም ይከታተላል ፤
    ፰‧ የሕዝቡን ጤና ለመጠበቅ ተገቢውን የኳራንቲን ቁጥጥር ያደርጋል፤
    ፱· ምግብ ለጤና ሊውል የሚችልበትን ጥናት ያካሄዳል ።

#### ፳፫· የፍትሕ ሚኒስቴር
የፍትሕ ሚኒስቴር የሚከተሉት ሥልጣንና ተግባሮች ይኖሩታል፤

    ፩. የሕግ ጉዳዮችን በሚመለከት የፌዴራል መንግሥቱ ዋና አማካሪ ሆኖ ይሠራል ፤
    ፪· በፌዴራሉ ፍርድ ቤቶች ሥልጣን ሥር በሚወድቁ ወንጀሎች ፌዴራል መንግሥቱን በመወከል ይከራከራል፤
    ፫· የፌዴራል የፖሊስ ኃይልንና የፌዴራል እሥር ቤት አስተዳደርን በበላይነት ይመራል ፣ ይቆጣጠራል፤
    ፬· በፌዴራል ፍርድ ቤቶች ሥልጣን ሥር የሚወድቅ ወንጀል ተፈጽሟል ብሎ ሲያምን ምርመራ እንዲደረግ ያዛል፣ በቂ ምክንያት ሲኖር የተጀመረ ምርመራ እንዲቆም ወይም ተጨማሪ ምርመራ እንዲከናወን ያደርጋል ፣ በሕግ መሠረት የወንጀል ክስ ያነሳል ፤
    ፭. የወንጀል መነሻዎችንና የመከላከያ ዘዴዎችን ያጠናል፣ ወንጀል የሚቀንስበትን ሥልት ይቀይሳል፤ __
    ፮‧ የወንጀል ድርጊት ምሥክሮች እንዳስፈላጊነቱ ጥበቃ እንዲያገኙ ያደርጋል፤
    ፯. በወንጀል ድርጊት ከባድ ጉዳት ደርሶባቸው በፌዴራል ፍርድ ቤቶች ክስ ለመመስረትና ለመከራከር አቅም ለሌላቸው ግለሰቦች ካሣ እንዲያገኙ በፍትሐ ብሔር ክስ ይረዳል፤
    ፰‧ የሕዝቡን እንዲሁም የፌዴራል መንግሥቱን መብትና ጥቅም ለማስከበር አስፈላጊ ሆኖ ሲያገኘው በፌዴራልና በክልል ፍርድ ቤቶች በማንኘውም ዳኝነት ሰሚ አካል ወይም የሽምግልና ጉባዔ ክስ ይመሰርታል ፣ክስ እንዲመሠረት ያደርጋል ወይም ጣልቃ በመግባት ይከራከራል ፤
    ፱· ዓላማቸው ትርፍ ለማግኘት ያልሆኑ የውጭ ድርጅቶችና እንቅስቃሴያቸው በአንድ ክልል ያልተወሰኑ ማሕበሮችን ከሚመለከታቸው ሌሎች አካላት ጋር ይመዘግባል ።
    ፲· ፌዴራል መንግሥቱ ወይም አካላቱ ተከራካሪ የሚሆኑባቸውን የፍትሐ ብሔር ክሶችንና የመብት ጥያቄዎችን አያያዝ እነደአስፈላጊነቱ ይከታተላል ፣ አስፈላጊ ሆኖ ሲያገኘው ሪፖርትእንዲቀርብለት ያደርጋል፣ለዚሁም ብቃት ያለው የሰው ኃይል መመደቡን ያረጋግጣል ፤
    ፲፩· በፌዴራል መንግሥቱ አካላትና በክልሎች ጥያቄ ሲቀርብለት የሕግ ረቂቆች በማዘጋጀት ይረዳል ፤
    ፲፪ በፌዴራል መንግሥት ፍርድ ቤቶች መከራከር ለሚችሉ ጠበቆች ፈቃድ ይሰጣል ፣ይቆጣጠራል ፣ ይሠርዛል ፤
    ፲፫· ከሰብአዊ መብት አጠባበቅ አንፃር የሕዝብን ንቃተ ሕግ ለማዳበር በተለያዩ ዘዴዎች የሕግ ትምህርት ይሰጣል፣ የሕግ ትምህርትንና ሥልጠናን በሚመለከት ከሚመለከተው አካል ጋር ይተባበራል፤
    ፲፬‧ የሞት ፍርድ በተፈረደበት ጉዳይ ላይ ይቅርታ እንዲደረግ የተጠየቀ እንደሆነ መዝገቡን ከአስተያየቱ ጋር ለርዕሰ ብሔሩ ያቀርባል ፤
    ፲፭. የኮዲፊኬሽንና ሕጐችን የማጠቃለል ሥራ ያካሂዳል፣ የክልሎችን ሕጐች ያሰባስበል ፣ እንደአስፈላጊነቱም እንዲጠቃለሉ ያደርጋል ።

#### ፳፬. የማስታወቂያና የባህል ሚኒስቴር
የማስታወቂያና የባህል ሚኒስቴር የሚከተሉት ሥልጣንና ተግባሮች ይኖሩታል ፤

    ፩. የፌዴራል መንግሥቱ ቃል አቀባይ በመሆን ይሠራል፣
    ፪. ባህል ፣ ኪነጥበብ፣ ሥነ ጥበብና የፈጠራ ችሎታ እንዲዳብርና እንዲስፋፋ ያበረታታል ፤
    ፫· የኢትዮጵያን ቅድመ ታሪክ፣ ታሪክና ባሕል ያጠናል ፣ ጥንታዊ ሐውልቶችና ሌሎችም ታሪካዊ ቅርሶች ተፈልገውእንዲገኙ፣እንዲጠበቁ፣እንዲጠኑ፣እንዲታደሱና ጥቅም ላይ እንዲውሉ አስፈላጊውን ሁሉ ያደርጋል፣ ቅርሶችንና በመጥፋት ላይ ያሉ ባህሎችን ከዝርዝር መግለጫ ጋር ይመዘግባል፤
    ፬· የኢትዮጵያ ብሔር ብሔረሰቦች ቋንቋዎች እንዲጠኑ ፣ ሥነጽሑፎቻቸውም እንዲዳብሩና እንዲስፋፉ ያደርጋል፣ ድጋፍ ይሰጣል ፤ ያበረታታል፤
    ፭· ስለቅርሶች ጥናትና እንዲሁም ቅርሶችን ለምርምርና ለኢግዚቢሽን በጊዜያዊነት ወደ ሌላ አገር ለመላክ ስለሚቻልበት ሀኔታ መመሪያ ያወጣል፣ አፈጻጸሙንም ይቆጣጠራል ፣ ከሚመለከታቸው አካላት ጋር በመተባበር ከሌሎች አገሮች ጋር የባህል ትብብር እንዲስፋፋ ያደርጋል፤
    ፮· ኢትዮጵያንና ሕዝቦችዋን ፣ እንዲሁም ማኅበራዊና ኢኮኖሚያዊ እንቅስቃሴዎችን በሃገር ውስጥና በውጭ ያስተዋውቃል፤
    ፯. በሃገሪቱ የፊልም ሥራና የተውኔት ጥበብ የሚዳብርበትን ሁኔታ ያመቻቻል ፤
    ፰‧ ብሔራዊ ቤተመጻሕፍት ፣ ቤተመዛግብትና አብያተ መዘክሮች እንዲቋቋሙና እንዲስፋፉ ያደርጋል፤
    ፱· ሥርጭታቸው በአንድ ክልል ውስጥ ብቻ የተወሰነ ከሆኑት ጋዜጦችና መጽሔቶች በስተቀር ለማንኛውም የፕሬስ ሥራ እንዲሁም በሀገሪቱ ውስጥ ለሚገኙ የውጭ ሃገር የፕሬስ ወኪሎች ፈቃድ ይሰጣል ።

#### ፳፭· የውጭ ጉዳይ ሚኒስቴር
የውጭ ጉዳይ ሚኒስቴር የሚከተሉት ሥልጣንና ተግባሮች ይኖሩታል፤

    ፩· ሀገሪቱ ስላላት የውጭ ግንኙነት ጥናት በማድረግ የውጭ ጉዳይ ፖሊሲ መመሪያ እያዘጋጀ ለመንግሥት ያቀርባል ፣ ሲፈቀድም አፈጻጸሙን ይከታተላል ፤
    ፪. ሥልጣኑ በተለይ ለሌላ አካል በሕግ ካልተሰጠ በስተቀር፣ ኢትዮጵያ ከሌሎች መንግሥታትና ዓለም ዓቀፍ ድርጅቶች ጋር የምታደርጋቸውን በመንግሥት የተፈቀዱ ውሎችና ኢንተርናሽናል ስምምነቶች ጉዳዩ ከሚመለከታቸው አካላት ጋር በመመካከር ይፈርማል፣ እንዲሁም ውሎችና ኢንተርናሽናል ስምምነቶች እንዲጸድቁ ለማድረግ የሚያስፈልጉትን ፎርማሊቲዎች ሁሉ ያከናውናል፤
    ፫· ሌሎች የመንግሥት አካላት ከውጭ አገር መንግሥታትና ከዓለም አቀፍ ድርጅቶች ጋር የሚያደርጓቸውን ግንኙነቶች ያስተባብራል፤
    ፬· በኢትዮጵያ ከሚገኙ የውጭ አገሮች መንግሥታት እንደራሴዎች ፣ ቆንስሎችና የዓለም አቀፍ ድርጅቶች ወኪሎች ጋር እንደአስፈላጊነቱ በመገናኘት የጋራ ጥቅሞች የሚጠበቁበትን ሁኔታ ያመቻቻል ፤
    ፭. በውጭ አገር የኢትዮጵያ የዲፕሎማቲክና የቆንስላ ሚስዮኖችን እንዲሁም በዓለም አቀፍ ድርጅቶች የኢትዮጵያ ቋሚ መልእክተኞች ጽሕፈት ቤቶችን ተግባራት ያስተባብራል፣ ሥራቸውንም ይቆጣጠራል ፤
    ፮· ሥልጣኑ በተለይ ለሌላ አካል ካልተሰጠ በስተቀር፣ የኢትዮጵያ መንግሥት የፈረማቸው ውሎችና ኢንተርናሽናል ስምምነቶች የሚያስከትሏቸው መብቶችና ግዴታዎች መከበራቸውን ያረጋግጣል ፤
    ፯. ኢትዮጵያ ከሌላ መንግሥትና ዓለም አቀፍ ድርጅቶች ጋር የምታደርገውን ማናቸውንም ውልና ኢንተርናሽናል ስምምነት የተመሰከረበትን ዋናውን ቅጅ መዝግቦ ይጠብቃል፤ 2550
    ፰. የኢትዮጵያ መንግሥት በብዙ መንግሥታት መካከል የሚደረጉ ስምምነቶችን አስቀማጭ በሚሆንበት ጊዜ ይህን የመሰለ ባለአደራነት የሚጠይቀውን ተግባር ያከናውናል፤
    ፱· በኢንተርናሽናል ሕግና ኢትዮጵያ በተቀበለቻቸው ስምምነቶች ለውጭ ሀገር መንግሥታት እንደራሴዎችና ለዓለም አቀፍ ደርጅቶች ወኪሎች የተሰጡ መብቶች እንዲከበሩ ያደርጋል ፤e int
    ፲· አግባብ ካላቸው አካላት ጋር በመተባበር የሀገሪቱ ጥቅምና መብት እንዲጠበቅና በሌሎች መንግስታት እንዲከበርእንዲሁም በውጭ ሀገር የሚገኙ የኢትዮጵያ ዜጐች መብትና ጥቅም እንዲጠበቅ ያደርጋል፤
    ፲፩· ከጐረቤት አገሮች ጋር ያለው መልካም ጉርብትና እንዲጠናከር ያደርጋል፤
    ፲፪. የዲፕሎማቲክ ፓስፖርት ይሰጣል፤
    ፲፫· ጥገኝነትና የኢትዮጵያ ዜግነት እንዲሰጣቸው የሚጠይቁ ሰዎችን ጉዳይ በሚመለከት አግባብ ካላቸው አካላት ጋር በመተባበር እንዲከናወን ያደርጋል ።

#### ፳፮· የአገር መከላከያ ሚኒስቴር
የአገር መከላከያ ሚኒስቴር የሚከተሉት ሥልጣንና ተግባሮች ይኖረታል፤

    ፩· አግባብ ካላቸው አካላት ጋር በመተባበር የሃገሪቱን የግዛት ሉዐላዊነት ያስከብራል ፤
    ፪. መከላከያ ሠራዊት ያቋቁማል፣ ያስታጥቃል ፣ይቆጣጠራል ፣ የውጊያ ብቃታቸውን ያረጋግጣል፤
    ፫· የሃገሪቱ የመከላከያ ሠራዊት የብሔሮች የብሔረሰቦችና የሕዝቦችን ሚዛናዊ ተዋጽኦ ያካተተ መሆኑንና ተግባሩንም ከፖለቲካ ድርጅት ወገናዊነት ነፃ በሆነ አኳኋን ማከናወኑን ያረጋግጣል፤
    ፬ የመከላከያ ሠራዊቱን ማሠልጠኛ ተቋማት እንዲደራጁ ያደርጋል ።
    ፭. ከክልል አቅም በላይ የሆነ የፀጥታ መደፍረስ ሲያጋጥም ወይም ማናቸውም ክልል ሕገ መንገሥቱን በመጣስ ሕገ መንግሥታዊ ሥርዓቱን አደጋ ላይ የጣለ እንደሆነ በሕገ መንግሥቱ በተደነገገው መሠረት ሲታዘዝ ፀጥታን ያስከብራል፤
    ፮· አግባብ ያላቸውን የፌዴራል መንግስትና የክልል አካላት የአገር መከላከልን በሚመለከት ጉዳይ ላይ ያስተባብራል ፤ በመተባበርም ይሠራል፤
    ፯. ለሠራዊቱ የሚያስፈልጉትን የጦር ሠፈሮችናየመኖሪያ ሠፈሮች እየሠራና እያሠራ ያደራጃል፤
    ፰ በአገር ውስጥ የሚገኝ ሃብት በክተት ጊዜ በተባበረ ሁኔታ ጥቅም ላይ የሚውልበትን ዘዴ እያጠና ያስወስናል፤
    ፱· የክተት አዋጅ በሚታወጅበት ጊዜ ሕብረተሰቡ ከጠላት አደጋና ጥቃት ራሱን የሚከላከልበትን ዕቅድ ያወጣል፣ ሲወሰንም ከሚመለከታቸው አካላት ጋር በመተባበር ሥራ ላይ እንዲውል ያደርጋል ፣
    ፲· የሠራዊቱ አባላት በሠላም ጊዜ በአገሪቱ የልማት ሥራዎች መሣተፋቸውን ያረጋግጣል ።

#### ፳፯· ስለ ሌሎች የፌዴራሉ አስፈጸሚ አካላት
ለሚኒስትሮች ምክር ቤት ተጠሪ የሆኑ ሌሎች የፌዴራል መንግሥቱ አስፈጻሚ አካላት ሥልጣንና ተግባር አግባብ ባላቸው ሌሎች ሕጐች በተደነገገው መሠረት ይሆናል ።

### ክፍል አራት
### ልዩ ልዩ ድንጋጌዎች

#### ፳፰· የተሻሩና ተፈጻሚነታቸው ስለሚቀጥል ድንጋጌዎች
፩. የሚከተሉት ሕጐች በዚህ አዋጅ ተሽረዋል፤
        U የኢትዮጵያ የሽግግር መንግሥት የማዕከልና የክልል አስፈጻሚ አካላትን ሥልጣንና ተግባር ለመወሰን በወጣው አዋጅ ቁጥር ፵፩ ፲፱፻፹፭ (እንደተሻሻለ) የማዕከል አስፈጻሚ አካላትን ሥልጣንና ተግባር የሚመለከቱት ድንጋጌዎች ፤
        ለ. የጠቅላይ ሚኒስትርንና የሚኒስትሮች ምክር ቤትን ሥልጣንና ተግባር ለመወሰን የወጣው አዋጅ ቁጥር ፪ ፲፱፻፹፫ ።

#### ፳፱‧ መብትና ግዴታዎች ስለማስተላለፍ

፩‧ የኢንዱስትሪ ሚኒስቴርና የንግድ ሚኒስቴር መብትና ግዴታዎች በዚህ አዋጅ ለንግድና ኢንዱስትሪ ሚኒስቴር ተላልፈዋል፤
፪. የውጭ ኢኮኖሚ ትብብር ሚኒስቴር መብትና ግዴታዎች በዚህ አዋጅ ለኢኮኖሚ ልማትና ትብብር ሚኒስቴር ተላልፈዋል ።
፫· የተፈጥሮ ሃብት ልማትና የአካባቢ ጥበቃ ሚኒስቴር መብትና ግዴታዎች በዚህ አዋጅ፧
    U ከደንና ዱር አራዊት ጋር ቀጥታ ግንኙነት ያላቸው ለግብርና ሚኒስቴር፣
    ለ· ከአካባቢ ጥበቃ ጋር ቀጥታ ግንኙነት ያላቸው ለአካባቢ ጥበቃ ባለሥልጣን፤
    ሐ‧ በ (ሀ) እና (ለ) ከተመለከቱት ውጪ ያሉት ለውሃ ሃብት ሚኒስቴር ተላልፈዋል ።

#### ፴· አዋጁ የሚፀናበት ጊዜ
ይህ አዋጅ ከነሐሴ ፲፯ ቀን ፲፱፻፹፯ ዓ·ም· ጀምሮ የፀና ይሆናል ።

**Done at አዲስ አበባ on this ፲፯ day of ነሐሴ, ፲፱፻፹፯.**

> ##### ዶ/ር ነገሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት