---
title: አዋጅ ቁጥር ፲፫/፲፱፻፹፰
---

# የሕዝብ ተወካዮች ምክር ቤትና የፌዴሬሽን ምክር ቤት ጽሕፈት ቤት ማቋቋሚያ አዋጅ

የኢትዮጵያ ፌዴራላዊ ዲሞክራሲያዊ ሪፐብሊክ የሕዝብ ተወካዮች ምክር ቤት እና የኢትዮጵያ ፌዴራላዊ ዲሞክራሲያዊ ሪፐብሊክ የፌዴሬሽን ምክር ቤት ጽሕፈት ቤትን ማቋቋም በማስፈለጉ፤

በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፭(፩) መሠረት የሚከተለው ታውጇል።

#### ፩. አጭር ርዕስ

ይህ አዋጅ “የሕዝብ ተወካዮች ምክር ቤትና የፌዴሬሽን ምክር ቤት ጽሕፈት ቤት ማቋቋሚያ አዋጅ ቁጥር ፲፫ ፲፱፻፹፰” ተብሎ ሊጠቀስ ይችላል።

#### ፪. ትርጓሜ

በዚህ አዋጅ ውስጥ፤

    ፩ “ የሕዝብ ተወካዮች ምክር ቤት” ማለት በሕገመንግሥቱ አንቀጽ ፶፫ መሠረት የተቋቋመ የፌዴራሉ መንግሥት የሕዝብ ተወካዮች ምክር ቤት ነው ፤

    ፪‧ “ የፌዴሬሽን ምክር ቤት” ማለት በሕገመንግሥቱ አንቀጽ ፶፫ መሠረት የተቋቋመ የፌዴራሉ መንግሥት የፌዴሬሽን ምክር ቤት ነው፤

    ፫· “ አፈ ጉባዔዎች” ማለት በሕገመንግሥቱ አንቀጽ ፶፭(፲፱) እና አንቀጽ ፷፪(፲፩) መሠረት በሕዝብ ተወካዮች ምክር ቤትና በፌዴሬሽን ምክር ቤት የሚመረጡ አፈ ጉባዔዎች ናቸው።

#### ፫. መቋቋም

    ፩ የሕዝብ ተወካዮች ምክር ቤትና የፌዴሬሽን ምክር ቤት ጽሕፈት ቤት (ከዚህ በኋላ ጽሕፈት ቤቱ” ተብሎ የሚጠራ) ራሱን የቻለ ሕጋዊ ሰውነት ያለው አካል በዚህ አዋጅ ተቋቁሟል።

    ፪· ጽሕፈት ቤቱ ተጠሪነቱ የሕዝብ ተወካዮች ምክር ቤት ጉዳዮችን በተመለከተ ለሕዝብ ተወካዮች ምክር ቤት አፈ— ጉባዔ ሆኖ የፌዴሬሽን ምክር ቤት ጉዳዮችን በተመለከተ ለፌዴሬሽኑ ምክር ቤት አፈ ጉባዔ ይሆናል።

#### ፬. የጽሕፈት ቤቱ ሥልጣንና ተግባር

ጽሕፈት ቤቱ የሚከተሉት ሥልጣንና ተግባሮች ይኖሩታል፤

    ፩· ለምክር ቤቶቹ አካላት የጽሕፈት አገልግሎት ይሰጣል፤

    ፪‧ ለምክር ቤቶቹጠቅላላጉባዔና ልዩ ልዩ ኮሚቴዎች የሚያስፈልጉትን የመሰብሰቢያ አዳራሾች ያደራጃል፤

    ፫· የምክር ቤቶቹ አካላት ቃለ ጉባዔዎች ፡ ውሳኔዎችና ሰነዶች በሚገባ ተመዝግበው እንዲጠበቁ ያደርጋል፤

    ፬· ለምክር ቤቶቹ አካላትና አባላት የቤተ መጻሕፍት ፡ የምር ምርና የመረጃ አገልግሎት ይሰጣል፡ በሚመለከተው አካል በሚሰጠው መመሪያ መሠረት የሕግ ረቂቆችን ያዘጋጃል፤

    ፭· ምክር ቤቶቹ የሚያወጧቸውን መጽሔቶችና ጋዜጦች ሕትመትና ሥርጭት ይከታተላል፤

    ፮· የምክር ቤቶቹ እንግዶች አስፈላጊውን የመስተንግዶ አገልግሎት እንዲያገኙ ያደርጋል፤

    ፯· የንብረት ባለቤት ይሆናል፡ውል ይዋዋላል፡በስሙ ይከሳል፡ ይከሰሳል፤

    ፰· የምክር ቤቶቹን አካላት ሥራዎች ለማሳካት የሚረዱ ሌሎች ተግባሮች ያከናውናል።

#### ፭‧ የጽሕፈት ቤቱ አቋም

ጽሕፈት ቤቱ፤

    ፩. በሕዝብ ተወካዮች ምክር ቤት የሚመረጥ አንድ ኃላፊ ፤ እና

    ፪‧ አስፈላጊው ሠራተኞች፤ ይኖሩታል።

#### ፮· የጽሕፈት ቤቱ ኃላፊ ሥልጣንና ተግባር

    ፩· የጽሕፈት ቤቱ ኃላፊ ከአፈ ጉባዔዎቹ በሚሰጠው አጠቃላይ መመሪያ መሠረት የጽሕፈት ቤቱን ሥራዎች ይመራል፡ ያስተዳድራል።

    ፪· የዚህ አንቀጽ ንዑስ አንቀጽ (፩) አጠቃላይ አነጋገር እንደተጠበቀ ሆኖ የጽሕፈት ቤቱ ኃላፊ፤

        ሀ) በዚህ አዋጅ አንቀጽ ፬ የተመለከቱትን የጽሕፈት ቤቱን ሥልጣንና ተግባሮች ሥራ ላይ ያውላል፤

        ለ) የጽሕፈት ቤቱን ሠራተኞች በፌዴራል ሲቪል ሰርቪስ ሕግ መሠረት ይቀጥራል፡ ያስተዳድራል ፤

        ሐ) የጽሕፈት ቤቱን ዓመታዊ በጀትና የሥራ ፕሮግራም አዘጋጅቶ ለአፈ ጉባዔዎቹ ያቀርባል፡ ሲፈቀድም ተግባራዊ ያደርጋል፤

        መ) ለጽሕፈት ቤቱ በተፈቀደው በጀትና የሥራ ፕሮግራም መሠረት ገንዘብ ወጪ ያደርጋል፤

        ሠ) ጽሕፈት ቤቱ ከሶስተኛ ወገኖች ጋር በሚያደርጋቸው ግንኙነቶች ሁሉ ጽሕፈት ቤቱን ይወክላል፤

        ረ) የጽሕፈት ቤቱን የሥራ እንቅስቃሴና የሂሣብ ሪፖርት አዘጋጅቶ ለአፈ-ጉባዔዎቹ ያቀርባል፤

        ሰ) ከአፈ ጉባዔዎቹ የሚሰጡትን ሌሎች ተግባሮች ያከናውናል።

    ፫‧ የጽሕፈት ቤቱ ኃላፊ ለጽሕፈት ቤቱ የሥራ ቅልጥፍና ባስፈለገ መጠን ከሥልጣንና ተግባሩ በከፊል ለጽሕፈት ቤቱ የበታች ኃላፊዎችና ሌሎች ሠራተኞች በውክልና ሊያስተላልፍ ይችላል። ሆኖም እርሱ በማይኖርበት ጊዜ ተክቶት እንዲሠራ የሚወክለው ኃላፊ ከ፴ ቀናት በላይ የሚሰራ ከሆነ ውክልናው በቅድሚያ ለአፈ ጉባዔዎቹ ቀርቦ መጽደቅ ይኖርበታል።

#### ፯. የጽሕፈት ቤቱ በጀት

የጽሕፈት ቤቱ በጀት በሕዝብ ተወካዮች ምክር ቤት ይፀድቃል።

#### ፰‧ የሂሣብ መዛግብት

    ፩‧ ጽሕፈት ቤቱ የተሟሉና ትክክለኛ የሆኑ የሂሣብ መዛግብት ይይዛል።

    ፪· የጽሕፈት ቤቱ የሂሣብ መዛግብትና ገንዘብ ነክ ሰነዶች በዋናው ኦዲተር በየዓመቱ ይመረመራሉ።

#### ፱· አዋጁ የሚፀናበት ጊዜ

ይህ አዋጅ ከጥቅምት ፰ ቀን ፲፱፻፹፰ ዓ‧ም· ጀምሮ የፀና ይሆናል።

**አዲስ አበባ ጥቅምት ፰ ቀን ፲፱፻፹፰ ዓ.ም·**

> ##### ዶ ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ሪፐብሊክ ፕሬዚዳንት