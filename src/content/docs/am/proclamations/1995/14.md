---
title: አዋጅ ቁጥር ፲፬/፲፱፻፹፰
---

# የሕዝብ ተወካዮች ምክር ቤት የሕግ አወጣጥ ሥነ ሥርዓት የወጣ አዋጅ

የኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት በተሰጠው የሥልጣን ክልል ሕግ የማውጣት ሥልጣን እንዳለው ስለሚደነግግ ፤ 

ይህ ያልተሸራረፈ ሙሉ የሕግ ማውጣት ሥልጣን በሥራ የሚተረጐመው ምክር ቤቱ አምኖና መክሮበት በሚከተለው የሕግ አወጣጥ ሥነ ሥርዓት በመሆኑ ፤ 

የምክር ቤቱ የሕግ አወጣጥ ሥነ ሥርዓት በሕገ መንግሥቱ የተቀመጡትን ዲሞክራሲያዊ ባህርያት የሚያጎላና የሕዝብ ተወካዮች ምክር ቤት አሰራርም ለሕዝብ ግልጽና በሚገባ ደረጃ በጥንቃቄ የታለመ መሆን ስለሚኖርበት ፤ 

በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፱(፪) እና ፶፭(፩) መሠረት የሚከተለው ታውጇል ።

### ፩. አጭር ርዕስ

ይህ አዋጅ “የሕዝብ ተወካዮች ምክር ቤት የሕግ አወጣጥ ሥነ ሥርዓት አዋጅ ቁጥር ፲፬ ፲፱፻፹፰” ተብሎ ሊጠቀስ ይችላል።

### ፪. ትርጓሜ

በዚህ አዋጅ ውስጥ ፤
 
    ፩. “ሕግ”

    ማለት በዚህ አዋጅ በተደነገገው ሥነ ሥርዓት መሠረት በሕዝብ ተወካዮች ምክር ቤት ፀድቆ በፕሬ ዚዳንቱ ፊርማ አማካኝነት በነጋሪት ጋዜጣ ታትሞ በሥራ ላይ የሚውል ሕግ ፣ ደንብ ወይም መመሪያ ነው፤

    ፪. “የሕዝብ ተወካዮች ምክር ቤት”

    ማለት በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት ከአንቀጽ ፶፫ እስከ ፰ በተደነገገው መሠረት የተቋ ቋመው የሕዝብ ተወካዮች ምክር ቤት ነው ፤

    ፫. “ፀሐፊ”

    ማለት በአዋጅ ቁጥር ፲፫ ፹፰ መሠረት የተደራጀው ጽሕፈት ቤትና ሠራተኞች ማለት ነው፤

    ፬. “የሕግ ረቂቅ”

    ማለት ለሕዝብ ተወካዮች ምክር ቤት እይታ የሚቀርብ ማናቸውም ጉዳይ ነው ።

### ፫. የሕግ ረቂቅ ስለማቅረብ

#### ፩.

ማንኛውም የሕዝብ ተወካዮች ምክር ቤት አባል የሆነ ተመራጭ በማናቸውም ጥያቄ ዙሪያ የሕዝብ ተወካዮች ምክር ቤት ሕግ እንዲያወጣለት የሕግ ረቂቅ ለማቅረብ ይችላል ።

#### ፪.

በንዑስ አንቀጽ (፩) መሠረት የሚቀርብ የሕግ ረቂቅ ፤
   1.  የሚቀርበው በጽሑፍ መሆን ይኖርበታል ።
   2.  በሕግ ረቂቅ አቅራቢውና ቢያንስ በ፳ የምክር ቤት አባላት ፊርማ ድጋፍ ማግኘት አለበት ።

#### ፫.

የኢትዮጵያ ፌዴራላዊ ዲሞክራሲያዊ ሪፐብሊክ የሚኒስትሮች ምክር ቤት የሕግ ረቂቅ ለምክር ቤቱ የማቅረብ መብት አለው ።

#### ፬.

ማናቸውም የሕግ ረቂቅ በምክር ቤቱ ፀሐፊ አማካኝነት ለምክር ቤቱ አፈጉባዔ ይቀርባል ።

#### ፭.

አፈጉባዔው የሕግ ረቂቅ እንደቀረበለት ይዘቱንናጽንሰ ሃሳቡን ለሕዝብ ተወካዮች ምክር ቤት ያስታውቃል ። ለመጀመሪያ ንባብ አጀንዳ እንዲያዝለት ያደርጋል ።

### ፬. የመጀመሪያ ንባብ

#### ፩.

አጀንዳ የተያዘለት የሕግ ረቂቅ በተያዘለት የአጀንዳ ጊዜ በአፈጉባኤዎቹ ወይም አፈጉባዔው በሚወክለው ሰው ወይም የሕግ ረቂቁን ባቀረበው ተወካይ አማካኝነት በግልጽ ለሕዝብ ተወካዮች ምክር ቤት ይነበባል።

#### ፪.

የቀረበው የሕግ ረቂቅ ለማንበብ ብዛት ያለውና ጊዜ የሚፈጅ ሆኖ በተገኘበት ጊዜ አፈጉባዔው የሕዝብ ተወካዮቹ ከአጀንዳው ቀን በፊት በግል እንዲደርሳ ቸውና ያለ ግልጽ ንባብ ውይይት እንዲጀመርበት ሊያደርግ ይችላል ።

#### ፫.

የቀረበው የሕግ ረቂቅ ከተነበበ በኋላ ሁለት ሦስተኛ የሚሆኑ የምክር ቤቱ አባላት ጉዳዩን በቀጥታ ምክር ቤቱ በመደበኛ ስብሰባው መመልከት ይገባዋል ብለው ከወሰኑ ጉዳዩ ወደ ኮሚቴ አይላክም ።

#### ፬.

የሕግ ረቂቁ ንባብ በንዑስ አንቀጽ (፩) እና (፪) መሠረት እንዳበቃ አፈጉባዔው መድረኩን በመክፈት በአጠቃላይ የሕግ ረቂቁ መንፈስ ላይ ያወያያል ።

#### ፭.

ውይይቱም እንዳለቀ የሕግ ረቂቁ ቁጥር ተሰጥቶት ጉዳዩ ወደሚመለከተው ኮሚቴ በአፈጉባዔው አማካኝነት ይላካል ።

### ፭. የምክር ቤቱ ቋሚ ኮሚቴዎች

#### ፩.

የሕዝብ ተወካዮች ምክር ቤት የሚከተሉት ቋሚ ኮሚቴዎች ይኖሩታል ፤
   1.  የሕግ ጉዳይ ኮሚቴ ፣
   2.  የበጀት ጉዳይ ኮሚቴ ፣
   3.  የኢኮኖሚ ጉዳይ ኮሚቴ ፣
   4.  የመከላከያና ደህንነት ኮሚቴ ፣
   5.  የውጭ ጉዳይ ኮሚቴ ፣
   6.  የማህበራዊ ጉዳይ ኮሚቴ ፣
   7.  የምክር ቤት አስተዳደር ጉዳይ ኮሚቴ ፣
   8.  የመገናኛ ብዙኃንና የባህል ጉዳይ ኮሚቴ ፣
   9.  የሴቶች ጉዳይ ኮሚቴ ።

#### ፪.

እያንዳንዱ ኮሚቴ አሥራ ሦስት (፲፫) የኮሚቴ አባላት ይኖሩታል ። ሁሉም የኮሚቴ አባላት ፡ ሊቃነመናብ ርትና ፀሐፊዎች በሕዝብ ተወካዮች ምክር ቤት በቀጥታ የሚመረጡ ይሆናሉ ።

#### ፫.

አንድ የሕዝብ ተወካይ ከአንድ ኮሚቴ በላይ አባል ሊሆን አይችልም ።

#### ፬.

የእያንዳንዱ ኮሚቴ ሊቃነመናብርትና ፀሐፊዎች ተጠ ሪነታቸው ለኮሚቴአቸውና ለአፈጉባዔው ይሆናል ።

#### ፭.

እያንዳንዱ ኮሚቴ የሥራ ሃላፊነቱንና አሰራሩን በተመ ለከተ መመሪያውን አዘጋጅቶ በሕዝብ ተወካዮች ምክር ቤት ያስጸድቃል ።

#### ፮.

ምክር ቤቱ እንዳስፈላጊነቱ ሌሎች ኮሚቴዎችንና ንዑስ ኮሚቴዎችን ሊያደራጅ ይችላል ።

### ፮. የኮሚቴዎች አሠራር

#### ፩.

አንድ የሕግ ረቂቅ በአንቀጽ ፬ (፭) መሠረት በአፈጉ ባዔው ፊርማ ለሚመለከተው ኮሚቴ እንደተላከ የኮሚቴው አመራር እንደደረሰው ለሕዝብ ይፋ ያደርጋል ።

#### ፪.

የሕግ ረቂቅ የደረሰው ኮሚቴ ጉዳዩን አጀንዳ አስይዞ ፤

   1.  ጉዳዩ የሚመለከታቸው ሁሉ አሳባቸውን የሚገልጹበት መድረክ ያዘጋጃል ፤
   2.  በጉዳዩ ላይ በጽሑፍ ፡ በምስልና በሌሎች መንገዶች የሚላኩለትን እየመዘገበ ይቀበላል፡ ያጠናል ፤
   3.  ኮሚቴው በጉዳዩ ላይ ያደረገውን ምርመራ ፡ ጥናትና ውሳኔዎች የሚያካትት ሪፖርት ለአፈጉባዔው ያቀርባል ።

### ፯. ሪፖርትን በተመለከተ

#### ፩.

አፈጉባኤው የአንድ ኮሚቴ ሪፖርት እንደደረሰው ሪፖርቱ ለሕዝብ ተወካዮች በሙሉ እንዲደርስ ያደርጋል ።

#### ፪.

ሪፖርቱ ለሕዝብ ተወካዮች ከደረሰበት ጊዜ ጀምሮ በቂ የጥናት ጊዜ ከተሰጠው በኋላ በምክር ቤቱ መደበኛ ስብሰባ ወይም እንዳስፈላጊነቱ በቀጣይና በልዩ ስብሰባዎች እንዲታይ አፈጉባዔው አጀንዳ ይይዛል ።

#### ፫.

የኮሚቴው ሪፖርት በሕዝብ ተወካዮች በሚታይበት ጊዜ ሪፖርቱን ያዘጋጀው ኮሚቴ ከአፈጉባዔዎቹ ጋር ሆነው ውይይቱን ይመራሉ ፤ ጉዳዩን ያስረዳሉ ፣ ያወያያሉ ።

#### ፬.

ሪፖርቱን ምክር ቤቱ በብቃት ከተወያየበት በኋላ የሕግ ረቂቁን ተመልክቶ ባፀደቀው ኮሚቴ ሃሳብ መሠረት መስማማቱን ፡ማሻሻሉን ፡ማጽደቁን ወይም መጣሉን በድምጽ ብልጫ ያስታውቃል ።

#### ፭.

አፈጉባዔው በሕግ ረቂቁ ላይ የሕዝብ ተወካዮች ምክር ቤት የወሰደውን አቋም ይፋ ያደርጋል ።

### ፰. ስለ ማጽደቅ

#### ፩.

በሕዝብ ተወካዮች ምክር ቤት የአሰራር ሥነ ሥርዓት ደንብ አንቀጽ ፳፩ ፬/ እና በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግሥት አንቀጽ ፶፯ መሠረት የሕዝብ ተወካዮች ምክር ቤት አፈጉባዔ የሕግ ረቂቁን ምክር ቤቱ መክሮ የተስማማበት መሆኑን በመግለጽ የፌዴራል መንግሥቱ ፕሬዚዳንት በሁለት የሥራ ቀናት ውስጥ ለፊርማ እንዲደርሰው ያስተላልፋል ።

#### ፪.

ፕሬዚዳንቱ ከፈረሙ ፡ ወይም ካልፈረሙ ከ፲፭ ቀናት በኋላ ፣ ሕጉ በስራ ላይ ይውላል ።

#### ፫.

የፀደቀው ሕግ በአፈጉባዔው አማካኝነት ቁጥር ተሰጥቶት በፌዴራል ነጋሪት ጋዜጣ ይታተማል ።

### ፱. አዋጁ የሚፀናበት ጊዜ

ይህ አዋጅ ከጥቅምት ፲፭ ቀን ፲፱፻፹፰ ዓ.ም ጀምሮ የፀና ይሆናል ።

**Done at Addis Ababa, this 26th day of October, 1995.**

> ##### ዶ/ር ነጋሶ ጊዳዳ
>
> ##### የኢትዮጵያ ፌዴራላዊ ዲሞክራሲያዊ ረፐብሊክ ፕሬዚዳንት